"{\"content\":{\"body\":\"[张若虚](https://so.gushiwen.cn/authorv_787d4a1969b8.aspx) [〔唐代〕](https://so.gushiwen.cn/shiwens/default.aspx?cstr=%e5%94%90%e4%bb%a3)\\n\\n春江潮水连海平，海上明月共潮生。 \\n 滟滟随波千万里，何处春江无月明！ \\n 江流宛转绕芳甸，月照花林皆似霰。 \\n 空里流霜不觉飞，汀上白沙看不见。 \\n 江天一色无纤尘，皎皎空中孤月轮。 \\n 江畔何人初见月？江月何年初照人？ \\n 人生代代无穷已，江月年年望相似。(望相似 一作：只相似) \\n 不知江月待何人，但见长江送流水。 \\n 白云一片去悠悠，青枫浦上不胜愁。 \\n 谁家今夜扁舟子？何处相思明月楼？ \\n 可怜楼上月裴回，应照离人妆镜台。(裴回 一作：徘徊) \\n 玉户帘中卷不去，捣衣砧上拂还来。 \\n 此时相望不相闻，愿逐月华流照君。 \\n 鸿雁长飞光不度，鱼龙潜跃水成文。 \\n 昨夜闲潭梦落花，可怜春半不还家。 \\n 江水流春去欲尽，江潭落月复西斜。 \\n 斜月沉沉藏海雾，碣石潇湘无限路。 \\n 不知乘月几人归，落月摇情满江树。(落月 一作：落花)\",\"timestamp\":1636887294,\"title\":\"春江花月夜\"},\"digest\":\"g6MetvyMYuCy3DlmhOBBP2JHk8rwoblUk-92bR9_M2o\",\"authorship\":{\"contributor\":\"0xF39529Af2467952d28E0861EEb218C4f42E9CF80\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"x7KAw4pfZNngHtMZ8zdmR9oh-XbMLv1cv0YvrTZ44Cc\\\",\\\"y\\\":\\\"VdDWj4MWYTVCtM_IngzCCqt-iS30vM-XiQr0EFx7oQQ\\\"}\",\"signature\":\"q94AQo3w1rPfD3alQiMeKlxnqA-nV1-n5tXDQIoSfrcHqDGQcKRV9IwSue-K-t9gCbDL6NRJrC143XaHn3LjnA\",\"signingKeySignature\":\"0xf1f34d0f6312c598c2d0816358637590876e492ee18fe7a977372a8e717644f97f6d8326458ed297db089793d1c0c423262597631976c444194e8c4534c553fb1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"x7KAw4pfZNngHtMZ8zdmR9oh-XbMLv1cv0YvrTZ44Cc\\\",\\\"y\\\":\\\"VdDWj4MWYTVCtM_IngzCCqt-iS30vM-XiQr0EFx7oQQ\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"g6MetvyMYuCy3DlmhOBBP2JHk8rwoblUk-92bR9_M2o\"}"