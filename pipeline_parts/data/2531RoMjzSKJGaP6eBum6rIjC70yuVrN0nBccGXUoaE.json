"{\"content\":{\"body\":\"## 0002 01.P0150 佛说七佛经(1卷)〖宋 法天译〗\\n\\n分类：[01.阿含部](http://www.dzj.fosss.org/dzz/01)\\n\\n大正藏第 01 册 No. 0002 七佛经 \\n  \\n 　　No. 2 \\\\[No. 1(1), Nos. 2, 4\\\\] \\n  \\n 　　佛说七佛经 \\n  \\n 　　西天译经三藏朝散大夫试鸿胪卿传教大师臣法天奉　诏译 \\n  \\n 　　如是我闻： \\n  \\n 　　一时，佛在舍卫国祇树给孤独园。尔时有大苾刍众，持钵食时诣迦里梨道场，共坐思惟：“过去世时有何佛出现，族姓寿量其义云何？”如是思已，互相推问而不能知。 \\n  \\n 　　尔时，世尊知此苾刍思惟是事，即从座起，诣迦里梨道场，结跏趺坐。时诸苾刍，头面礼足住立一面，合掌恭敬一心瞻仰。 \\n  \\n 　　世尊问曰：“汝诸苾刍，于意云何？”苾刍答言：“我等思惟，过去世中有何佛出世？族姓寿量皆不能知。”佛告诸苾刍：“汝等乐闻。”苾刍答言：“今正是时，愿为宣说。” \\n  \\n 　　佛言：“汝等谛听，我今说之。过去九十一劫，有毗婆尸佛、应、正等觉，出现世间。三十一劫，有尸弃佛，毗舍浮佛、应、正等觉，出现世间。于贤劫中第六劫，有俱留孙佛、应、正等觉，出现世间。第七劫，有俱那含牟尼佛、应、正等觉，出现世间。第八劫，有迦叶波佛、应、正等觉，出现世间。第九劫，我释迦牟尼佛，出世间，应、正等觉。复次过去劫中，毗婆尸佛、尸弃佛、毗舍浮佛，宣说尸罗清净戒律，成就智慧最上之行。 \\n  \\n 　　“复次贤劫中，俱留孙佛、俱那含牟尼佛、迦叶波佛，亦说清净律仪及禅定解脱之法；我所说法，亦复如是。汝诸苾刍！过去毗婆尸佛，刹帝利姓，发净信心，而求出家，成正觉道。尸弃佛、毗舍浮佛，亦刹帝利姓。俱留孙佛、俱那含牟尼佛、迦叶佛，婆罗门姓。我生净饭王宫，刹帝利姓。” \\n  \\n 　　尔时，世尊欲重宣此义，而说颂曰： \\n  \\n 　“我说过去世，　　九十一劫中， \\n 　　时有毗婆尸，　　出现于世间。 \\n 　　三十一劫中，　　尸弃、毗舍浮， \\n 　　如是正等觉，　　皆姓刹帝利。 \\n 　　俱留孙如来，　　婆罗门之姓， \\n 　　俱那含、迦叶，　　其姓亦复然。 \\n 　　我处阎浮提，　　而为净饭子， \\n 　　虽证佛菩提，　　亦姓刹帝利。” \\n  \\n 　　尔时，世尊说此偈已，告苾刍众言：“汝等谛听！我今复说七佛如来、应、正等觉所有族号，毗婆尸佛、尸弃佛、毗舍浮佛，憍陈族。俱留孙佛、俱那含牟尼佛、迦叶波佛，迦叶族。释迦如来，瞿昙族。” \\n  \\n 　　尔时，世尊重说颂曰： \\n  \\n 　“毗婆尸如来、　　尸弃、毗舍浮， \\n 　　如是彼三佛，　　悉是憍陈族。 \\n 　　俱留孙如来、　　俱那含、迦叶， \\n 　　如是彼三佛，　　悉是迦叶族。 \\n 　　我处阎浮界，　　生于净饭宫， \\n 　　出家证菩提，　　是彼瞿昙族。” \\n  \\n 　　尔时，世尊说此偈已，告苾刍众言：“汝等谛听！我今复说七佛如来、应、正等觉寿量长短。毗婆尸佛、应、正等觉出现世间，寿八万岁。尸弃佛、应、正等觉，出现世间，寿七万岁。毗舍浮佛、应、正等觉，出现世间，寿六万岁。俱留孙佛、应、正等觉，出现世间，寿四万岁。俱那含牟尼佛、应、正等觉，出现世间，寿三万岁。迦叶波佛、应、正等觉，出现世间，寿二万岁。我化五浊众生，寿百岁故。” \\n  \\n 　　尔时，世尊重说颂曰： \\n  \\n 　“毗婆尸如来、　　尸弃、毗舍浮、 \\n 　　俱留孙世尊、　　俱那含、迦叶， \\n 　　如是出世时，　　各自人寿量， \\n 　　八万、次七万、　　六万及四万、 \\n 　　三万至二万，　　如是释迦佛， \\n 　　而出于五浊，　　人寿一百岁。” \\n  \\n 　　尔时，世尊说此偈已，告苾刍众言：“汝等谛听！我今复说七佛如来父母、国城种种名字。毗婆尸佛，父名满度摩王，母名满度摩，帝城亦名满度摩。尸弃如来，父名阿噜拏王，母同名阿噜拏，城名阿噜嚩帝。毗舍浮如来，父名稣钵啰底都王，母名钵啰婆嚩底，城名阿努钵么。俱留孙佛，父名野倪也那多，母名尾舍佉，王名刹谟刹摩，城名刹摩。俱那含牟尼佛，父名野倪也那睹，母名乌多啰，王名输部，城名输婆嚩帝。迦叶如来，父名稣没啰贺摩，母名没啰贺摩虞钵多，王名讫里计，城名波罗奈。我今应、正等觉，父名净饭王，母名谟诃摩耶，城名迦毗罗。” \\n  \\n 　　尔时，世尊重说颂曰： \\n  \\n 　“毗婆尸如来，　　彼佛本生处， \\n 　　满度摩为父，　　满度摩帝母， \\n 　　所都大城郭，　　亦名满度摩， \\n 　　时丰国富盛，　　人民恒快乐。 \\n 　　尸弃佛世尊，　　阿噜拏王父， \\n 　　阿噜拏嚩帝，　　是佛母之名， \\n 　　所居城同号，　　阿噜拏嚩帝， \\n 　　人民甚炽盛，　　大富常安隐。 \\n 　　毗舍浮如来，　　父王及母名， \\n 　　稣钵啰帝都，　　钵啰婆嚩帝， \\n 　　所都之国城，　　名阿努波摩， \\n 　　其世亦安隐，　　一切无灾害。 \\n 　　俱留孙世尊，　　彼父所立名， \\n 　　野倪也那多，　　尾舍佉为母， \\n 　　刹谟刹摩王，　　都彼刹摩城， \\n 　　时彼诸众生，　　崇重于贤善。 \\n 　　俱那含牟尼，　　野倪也那睹， \\n 　　而是父之名，　　母号乌多啰， \\n 　　国王名输部，　　输婆嚩帝城， \\n 　　纵广多严饰，　　有情无诸恼。 \\n 　　迦叶波佛父，　　稣没啰贺摩， \\n 　　母立没啰贺，　　摩虞钵多名， \\n 　　讫里计国王，　　都波罗奈城， \\n 　　其中诸众生，　　昼夜常安隐。 \\n 　　我今所生处，　　净饭王为父， \\n 　　摩诃摩耶母，　　城名迦毗罗。 \\n 　　如是正等觉，　　七佛诸如来， \\n 　　父母及国城，　　分别名如是。” \\n  \\n 　　尔时，世尊说此偈已，告苾刍众言：“汝等谛听！我今复说七佛如来声闻弟子。毗婆尸如来、应、正等觉大智弟子，名欠拏底写，声闻中第一。尸弃如来、应、正等觉大智弟子，名部三婆嚩，声闻中第一。毗舍浮如来、应、正等觉大智弟子，名野输多啰，声闻中第一。俱留孙如来、应、正等觉大智弟子，名散?嚩，声闻中第一。俱那含牟尼如来、应、正等觉大智弟子，名稣噜努多啰，声闻中第一。迦叶波如来、应、正等觉大智弟子，名婆啰特嚩惹，声闻中第一。我今应、正等觉大智弟子，名舍利弗，声闻中第一。” \\n  \\n 　　尔时，世尊重说颂曰： \\n  \\n 　“毗婆尸如来，　　有大智慧子， \\n 　　名欠拏底写。　　尸弃佛世尊， \\n 　　有大智慧子，　　名部三婆嚩。 \\n 　　毗舍浮如来，　　有大智慧子， \\n 　　名野输多啰。　　俱留孙如来， \\n 　　有大智慧子，　　名曰散?嚩。 \\n 　　俱那含牟尼，　　有大智慧子， \\n 　　稣噜努多啰。　　迦叶佛世尊， \\n 　　有大智慧子，　　婆啰特嚩惹。 \\n 　　我今应、正觉，　　有大智慧子， \\n 　　名曰舍利弗。　　如是七佛子， \\n 　　于诸声闻中，　　各各为第一。” \\n  \\n 　　尔时，世尊说此偈已，告苾刍众言：“汝等谛听！我今复说七佛如来侍者弟子。毗婆尸如来、应、正等觉侍者，名阿输迦。尸弃如来、应、正等觉侍者，名刹摩迦噜。毗舍浮佛、应、正等觉侍者，名乌波扇睹。俱留孙佛、应、正等觉侍者，名没提逾。俱那含牟尼佛、应、正等觉侍者，名稣噜帝里野。迦叶如来、应、正等觉侍者，名萨里嚩蜜怛啰。我今应、正等觉侍者，名阿难陀。”尔时，世尊重说颂曰： \\n  \\n 　“佛子阿输迦，　　刹摩迦噜等， \\n 　　并乌波扇睹，　　没提逾之者， \\n 　　稣噜帝里野，　　萨嚩蜜怛啰， \\n 　　及彼阿难陀，　　皆为佛侍者。 \\n 　　常行慈悲心，　　成就三摩地， \\n 　　通达诸法相，　　具足大智慧， \\n 　　多闻而聪敏，　　为大法之师， \\n 　　众中居第一，　　名闻于十方。 \\n 　　人天皆归敬，　　精进力坚固， \\n 　　断尽诸烦恼，　　而证无生灭。 \\n 　　承侍佛世尊，　　恒获于己利， \\n 　　如是诸如来，　　成就真佛子。” \\n  \\n 　　尔时，世尊说此偈已，告苾刍众言：“汝等谛听！我今复说七佛如来所度声闻之众。毗婆尸如来第一会说法，有六万二千苾刍得阿罗汉果，第二会说法，有十万苾刍得阿罗汉果，第三会说法，有八万苾刍得阿罗汉果。尸弃如来第一会说法，十万苾刍得阿罗汉果，第二会说法，八十亿苾刍得阿罗汉果，第三会说法，七万苾刍得阿罗汉果。毗舍浮如来，第一会说法，八万苾刍得阿罗汉果，第二会说法，七万苾刍得阿罗汉果，第三会说法，六万苾刍得阿罗汉果。 \\n  \\n 　　“俱留孙如来一会说法，四万苾刍得阿罗汉。俱那含牟尼佛一会说法，三万苾刍得阿罗汉果。迦叶如来一会说法，二万苾刍得阿罗汉果。我今一会说法，一千二百五十苾刍得阿罗汉果。” \\n  \\n 　　尔时，世尊重说颂曰： \\n  \\n 　“毗婆尸如来、　　尸弃、毗舍浮、 \\n 　　俱留孙世尊、　　俱那含、迦叶， \\n 　　并释迦牟尼，　　各各出世时， \\n 　　所度声闻众，　　数有七十亿， \\n 　　九万余三千，　　二百五十人， \\n 　　皆得阿罗汉，　　不受于后有。” \\n  \\n 　　尔时，世尊说此偈已，告苾刍众言：“汝等谛听！毗婆尸佛、尸弃佛、毗舍浮佛，乃至我今出现世间，住持教化，宣说法教，调伏有情，戒行仪范，受持衣钵，求证菩提，无有少法而各别异。” \\n  \\n 　　尔时，世尊而说颂曰： \\n  \\n 　“如是过现劫，　　毗婆尸等佛， \\n 　　所度众苾刍，　　成就大智慧， \\n 　　勤修于正道，　　菩提之分法， \\n 　　五根与五力，　　四念、四神足， \\n 　　七觉、八圣支，　　及彼三摩地， \\n 　　寂静眼等根，　　通达于法藏， \\n 　　开悟诸群生，　　增长于慧命， \\n 　　如是贤劫中，　　皆叹未曾有。 \\n 　　佛以大悲智，　　自觉觉于他， \\n 　　威德大神通，　　所说皆如是。” \\n  \\n 　　尔时，世尊说此偈已，与诸苾刍即从座起，还给孤独园，过是夜已，至平旦时。 \\n  \\n 　　诸苾刍众，从其本舍，往迦里梨道场，互相推问：“过去如来入大涅槃，离诸戏论，永断轮回，而无过失。如是大丈夫，有如是智慧，如是持戒，如是三摩地，如是解脱，如是威德，如是种族，降世利生，甚为希有不可思议。” \\n  \\n 　　尔时，世尊知诸苾刍心之所念，从座而起，诣迦里梨道场，结跏趺坐，告苾刍众言：“于意云何？”时诸苾刍白世尊言：“我等闻说，过去如来，入大涅槃，离诸戏论，永断轮回，而无过失，如是大丈夫，有如是智慧，如是持戒，如是三摩地，如是解脱，如是威德，如是种族，降世利生，甚为希有不可思议。”佛言：“苾刍，汝今所说，何以故？”苾刍白言：“佛有清净法界，证真觉智，无不了知，愿为解说。” \\n  \\n 　　佛言：“苾刍，汝等谛听，我今说之。于过去世，有大国王名满度摩，彼王妃后名满度摩帝。尔时，毗婆尸佛从兜率天降下阎浮，入于母腹住胎藏中，放大光明照诸世间无有幽暗，而诸恶趣一切地狱，日月威光亦不能照，佛光所及忽得大明，而彼有情互得相见，即发声言：‘何故此间有别众生？’” \\n  \\n 　　尔时，世尊而说颂曰： \\n  \\n 　“菩萨从兜率，　　下降阎浮时， \\n 　　如云亦如风，　　须臾至母腹， \\n 　　身放大光明，　　照耀人天界， \\n 　　地狱铁围山，　　皆悉无幽暗。 \\n 　　佛刹众境界，　　随住于母身， \\n 　　如是大仙众，　　亦来俱集会。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨从兜率天下降阎浮，入母胎时，部摩夜叉高声唱言：‘此大菩萨大威德大丈夫，舍天人身及阿修罗身，处彼母胎而受人身。’如是四天王天，忉利天，夜摩天乃至梵辅等天闻此唱言：‘菩萨降神处母胎中。’皆悉来集。” \\n  \\n 　　尔时，世尊而说颂曰： \\n  \\n 　“菩萨从兜率，　　降神母胎时， \\n 　　部摩大夜叉，　　唱言彼菩萨， \\n 　　弃舍天中身，　　及于修罗质， \\n 　　处此母胎中，　　即受人世报。 \\n 　　四王、忉利天、　　夜摩及兜率， \\n 　　乃至于梵世，　　皆悉闻斯事， \\n 　　菩萨降人间，　　微妙真金色， \\n 　　诸天悉来集，　　心怀大喜庆。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨从兜率天降阎浮时，有四大天子威德具足，身被甲胄，手执弓刀，拥护菩萨，人非人等皆不侵害。” \\n  \\n 　　尔时，世尊而说颂曰： \\n  \\n 　“菩萨降生时，　　忉利天帝释， \\n 　　遣彼四天王，　　各具大威力， \\n 　　身被金甲胄，　　手执弓刀枪， \\n 　　恒时常卫护。　　罗刹非人等， \\n 　　不敢作恼害。　　安住母腹中， \\n 　　如处大宫殿，　　恒受诸快乐。” \\n  \\n 　　尔时，世尊说此偈已，告苾刍言：“汝今谛听！彼菩萨摩诃萨从兜率天下降阎浮处母胎时，其身清净光明照耀，如摩尼珠，母心安隐无诸热恼。” \\n  \\n 　　尔时，世尊而说颂曰： \\n  \\n 　“菩萨处胎时，　　清净无瑕秽， \\n 　　犹如琉璃珠，　　亦如摩尼宝， \\n 　　光明照世间，　　如日出云翳， \\n 　　成就第一义，　　出生最上智。 \\n 　　令母无忧恼，　　恒行众善业， \\n 　　有情皆归仰，　　安处刹帝利。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨从兜率天下降阎浮处母胎时，未曾得闻母有染欲色等五尘而无所著。”尔时，世尊而说颂曰： \\n  \\n 　“菩萨处胎时，　　令母心清净， \\n 　　不闻染污名，　　远离五欲过， \\n 　　断除贪爱根，　　不受诸苦恼， \\n 　　身心恒安隐，　　常得于快乐。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨从兜率天下降阎浮处母胎时，母自受持近事五戒：一不杀生，二不偷盗，三不淫欲，四不妄语，五不饮酒，于其右胁诞生菩萨，母后命终生天界中。” \\n  \\n 　　尔时，世尊而说颂曰： \\n  \\n 　“菩萨处胎中，　　母自持五戒， \\n 　　右胁生童子，　　无彼诸苦恼， \\n 　　譬如天帝释，　　受妙五欲乐， \\n 　　于后命终时，　　速得生天上。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨右胁生时，大地震动，身真金色离诸垢染，放大光明普照世间一切境界，所有恶趣黑暗地狱忽然大明，彼中众生互得相见，各各疑云：‘何故此间有别众生？’” \\n  \\n 　　尔时，世尊而说颂曰： \\n  \\n 　“菩萨降生时，　　大地皆震动， \\n 　　身相如真金，　　不染诸尘垢。 \\n 　　威德大神通，　　光明照一切， \\n 　　幽暗业众生，　　而互得相见。” \\n  \\n 　　尔���，世尊说此偈已，告苾刍众言：“汝今谛听！彼菩萨摩诃萨右胁生时，母无疲困，不坐不卧。尔时菩萨大威德大丈夫，心不昏昧，足不履地，有四大天子捧童子身。” \\n  \\n 　　尔时，世尊而说颂曰： \\n  \\n 　“菩萨降生时，　　母意无散乱， \\n 　　不坐亦不卧，　　自在而适悦。 \\n 　　威德大丈夫，　　心离诸暗昧， \\n 　　四天捧其身，　　足不履于地。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨右胁生时，身体清净如琉璃宝，远离一切脓血洟唾不净之物，亦如摩尼珠憍尸迦衣，诸尘垢等而不能着。” \\n  \\n 　　尔时，世尊而说颂曰： \\n  \\n 　“菩萨降生时，　　身器悉清净， \\n 　　远离诸秽恶，　　脓血洟唾等， \\n 　　譬如憍尸衣，　　及彼摩尼宝， \\n 　　莹净体光明，　　尘垢皆不住。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨右胁生时，有二天子，于虚空中降二种水，一冷二温，沐浴童子。” \\n  \\n 　　尔时，世尊而说颂曰： \\n  \\n 　“菩萨降生时，　　空中有二天， \\n 　　沐浴童子身，　　降彼二种水， \\n 　　温冷各相宜，　　表圆于福慧， \\n 　　成就大无畏，　　普遍视众生。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨右胁生时，具三十二相，身色端严，眼根清净见十由旬。” \\n  \\n 　　尔时，世尊而说颂曰： \\n  \\n 　“菩萨降生时，　　诸相悉具足， \\n 　　目净复端严，　　远视十由旬。” \\n  \\n 　　尔时，世尊说此偈已，告苾刍众言：“彼菩萨摩诃萨右胁生时，见忉利天，彼天帝释见此童子是真佛身，执白伞盖覆童子身，寒热风尘一切诸恶而不能侵。” \\n  \\n 　　尔时，世尊而说颂曰： \\n  \\n 　“童子初生时，　　远视于忉利， \\n 　　帝释复睹之，　　手执白伞盖， \\n 　　即来覆其身，　　寒热风日等， \\n 　　及彼诸毒恶，　　一切不能侵。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨右胁生时，本母乳母养母，及诸宫人围绕保护，澡浴涂香种种承奉。” \\n  \\n 　　尔时，世尊而说颂曰： \\n  \\n 　“童子初生时，　　乳养有三母， \\n 　　及彼诸宫人，　　四面常围绕， \\n 　　澡浴复涂香，　　令彼常安隐， \\n 　　如是昼夜中，　　无暂而舍离。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨右胁生时，身色端严，具三十二相。满度摩王，即召相师占其童子，婆罗门言：‘若令在家受灌顶轮王之位，主四天下，具足千子威德无畏，不以兵杖弓剑能降他军；若复出家坚固修行，成正等觉。’” \\n  \\n 　　尔时，世尊而说颂曰： \\n  \\n 　“相师婆罗门，　　占此天童子， \\n 　　告彼父王言，　　具相三十二， \\n 　　如月出众星，　　世间甚希有。 \\n 　　若常在宫殿，　　必绍转轮位， \\n 　　主领四大洲，　　复生千太子； \\n 　　如是出家时，　　速成无上觉。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨右胁生时，身真金色诸相端严，如水生莲尘垢不着，一切有情瞻仰不足。所出言音微妙细密清雅流美，譬如雪山迦尾啰鸟，食花而醉，所出音声雅妙清响，众生闻者无不爱乐，童子言音亦复如是。” \\n  \\n 　　尔时，世尊而说颂曰： \\n  \\n 　“童子初生时，　　身相真金色， \\n 　　亦如红莲华，　　尘垢不能染。 \\n 　　言音甚微妙，　　如迦尾罗声， \\n 　　众人得闻之，　　爱乐无厌足。” \\n  \\n 　　尔时，世尊说此偈已，告苾刍众言：“汝今谛听！彼菩萨摩诃萨为童子时，远离邪妄，心意纯直，自觉觉他恒行正法，众人侍奉，如帝释天主宗敬父母，由此名为毗婆尸。” \\n  \\n 　　尔时，世尊而说颂曰： \\n  \\n 　“毗婆尸如来，　　为彼童子时， \\n 　　通达大智慧，　　远离于邪妄。 \\n 　　自觉及觉他，　　修习正法行， \\n 　　众人常爱敬，　　如彼帝释天。 \\n 　　侍养于父母，　　名闻满世间， \\n 　　是名毗婆尸，　　利益诸含识。” \\n  \\n 　　佛说七佛经\",\"timestamp\":1642424256,\"title\":\"hi Web3.0\"},\"digest\":\"30S9IXZMer5BZAxgPqqbJ4d2Kt0XfkXQjiugjxylXn4\",\"authorship\":{\"contributor\":\"0x9b3bFC3eF6Ab321334A1B70A92E5A26B00bB81d2\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"Wnx-onvvookcY3h8Vnxo3yryfxAMbRMZyfOgDEJx9KM\\\",\\\"y\\\":\\\"KGwIutKmVIgzvm1rtRvocKLQpVhls62xcQ3lnigdnsE\\\"}\",\"signature\":\"anNBZhOLBM_P8VpQ4cXkjBivLn3Iso74CcxAesKCGLbu1zWmn0_KvNcknRiog5oHgV7Z-LrrycShRdBvybWrnA\",\"signingKeySignature\":\"0xf424a0781a20c50f25338e1e247b3f9859a0f1154b73bedc1b1b2b29b418d2f0232876a970c1e469b6b388ccb7a96d79fa658ee9e59775ff542a9b8ebaa846331b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"Wnx-onvvookcY3h8Vnxo3yryfxAMbRMZyfOgDEJx9KM\\\",\\\"y\\\":\\\"KGwIutKmVIgzvm1rtRvocKLQpVhls62xcQ3lnigdnsE\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"30S9IXZMer5BZAxgPqqbJ4d2Kt0XfkXQjiugjxylXn4\"}"