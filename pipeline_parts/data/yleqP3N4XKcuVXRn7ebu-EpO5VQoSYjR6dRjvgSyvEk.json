"{\"content\":{\"body\":\"太上①，不知有之②；其次，亲而誉之；其次，畏之；其次，侮之。信不足焉，有不信焉。悠兮③，其贵言④。功成事遂，百姓皆谓“我自然”⑤。\\n\\n\\\\[译文\\\\]\\n\\n最好的统治者，人民并不知道他的存在；其次的统治者，人民亲近他并且称赞他；再次的统治者，人民畏惧他；更次的统治者，人民轻蔑他。统治者的诚信不足，人民才不相信他，最好的统治者是多么悠闲。他很少发号施令，事情办成功了，老百姓说“我们本来就是这样的。”\\n\\n　\\n\\n\\\\[注释\\\\]\\n\\n1、太上：至上、最好，指最好的统治者。\\n\\n2、不知有之：人民不知有统治者的存在。\\n\\n3、悠兮：悠闲自在的样子。\\n\\n4、贵言：指不轻易发号施令。\\n\\n5、自然：自己本来就如此。\\n\\n　\\n\\n\\\\[延伸阅读1\\\\]王弼《道德经注》\\n\\n**太上，下知有之；** \\n 太上，谓大人也，大人在上，故曰太上。大人在上，居无为之事，行不言之教，万物作焉而不为始，故下知有之而已。 \\n ** \\n 其次，亲而誉之；** \\n 不能以无为居事、不言为教，立善行施，使下得亲而誉之也。 \\n ** \\n 其次，畏之；** \\n 不能复以恩仁，令物而赖威权也。 \\n ** \\n 其次，侮之。** \\n 不能法以正齐民而以智治国，下知避之，其令不从，故曰侮之也。 \\n ** \\n 信不足焉，有不信焉。** \\n 言从上也。夫御体失性，则疾病生；辅物失真，则疵衅作。信不足焉，则有不信，此自然之道也。己处不足，非智之所济也。 \\n ** \\n 悠兮其贵言。功成事遂，百姓皆谓我自然。 \\n **自然，其端兆不可得而见也，其意趣不可得而睹也。无物可以易其言，言必有应，故曰悠兮其贵言也。居无为之事，行不言之教，不以形立物，故功成事遂，而百姓不知其所以然也。\\n\\n　\\n\\n\\\\[延伸阅读2\\\\]苏辙《老子解》\\n\\n**太上，下知有之；** \\n 以道在宥天下，而未嘗治之，民不知其所以然，故亦知有之而已。\\n\\n**其次，親之譽之；** \\n 以仁義治天下，其德可懷，其功可見，故民得而親譽之。其名雖美，而厚薄自是始矣。　\\n\\n**其次，畏之侮之。** \\n 以政齊民，民非不畏也，然力之所不及，則侮之矣。\\n\\n**信不足，有不信，** \\n 吾誠自信，則以道御天下足矣。唯不自信，而加以仁義，重以刑政，而民始不信矣。\\n\\n**猶其貴言。功成事遂，百姓謂我自然。** \\n 聖人自信有餘，其於言也，猶然貴之不輕出諸口，而民已信之矣。及其功成事遂，則民日遷善遠罪，而不自知也。\",\"timestamp\":1637017949,\"title\":\"道德经第十七章\"},\"digest\":\"0MICknR4WyOgqXhPy5zpDu7eGEf1fTB1QsFRCEmkNXI\",\"authorship\":{\"contributor\":\"0x6BF13eE6f08da60a38E2fc1818f5213b86386762\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"vFS_vnheLeBKkBGIU8gLVE_driugPV7IH9LpwhKwtPE\\\",\\\"y\\\":\\\"tSpK9VbtRpAJ3pe3JfOReNvxn_EYQ2Vq2dE-nxVC76U\\\"}\",\"signature\":\"eH5rD73Y4n0lfWPd63oYT6nmSDOXzqDWET551ZIOeSN9i_zjkXxaPVv546hpkwpgCYBD4HuANhinlFx6tfHoMQ\",\"signingKeySignature\":\"0x6876b480c1f9d70fe0ac99c06efe6b827f15a1929de503202e48ed21708baabb3e530f9ff547618699f5980af3599cf056f66a6750deddf75be1c389752a63d21b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"vFS_vnheLeBKkBGIU8gLVE_driugPV7IH9LpwhKwtPE\\\",\\\"y\\\":\\\"tSpK9VbtRpAJ3pe3JfOReNvxn_EYQ2Vq2dE-nxVC76U\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"0MICknR4WyOgqXhPy5zpDu7eGEf1fTB1QsFRCEmkNXI\"}"