"{\"content\":{\"body\":\"知其雄①，守其雌②，为天下溪③。为天下溪，常德不离，复归于婴儿④。知其白，守其黑，为天下式⑤，为天下式，常德不忒⑥，复归于无极⑦。知其荣⑧，守其辱⑨，为天下谷⑩。为天下谷，常德乃足，复归于朴⑾。朴散则为器⑿，圣人用之，则为官长⒀，故大制不割⒁。\\n\\n\\\\[译文\\\\]\\n\\n深知什么是雄强，却安守雌柔的地位，甘愿做天下的溪涧。甘愿作天下的溪涧，永恒的德性就不会离失，回复到婴儿般单纯的状态。深知什么是明亮，却安于暗昧的地位，甘愿做天下的模式。甘愿做天下的模式，永恒的德行不相差失，恢复到不可穷极的真理。深知什么是荣耀，却安守卑辱的地位，甘愿做天下的川谷。甘愿做天下的川谷，永恒的德性才得以充足，回复到自然本初的素朴纯真状态。朴素本初的东西经制作而成器物，有道的人沿用真朴，则为百官之长，所以完善的政治是不可分割的。\\n\\n　\\n\\n\\\\[注释\\\\]\\n\\n1、雄：比喻刚劲、躁进、强大。\\n\\n2、雌：比喻柔静、软弱、谦下。\\n\\n3、溪：沟溪。\\n\\n4、婴儿：象征纯真、稚气。\\n\\n5、式：楷模、范式。\\n\\n6、忒：过失、差错。\\n\\n7、无极：意为最终的真理。\\n\\n8、荣：荣誉，宠幸。\\n\\n9、辱：侮辱、羞辱。\\n\\n10、谷：深谷、峡谷，喻胸怀广阔。\\n\\n11、朴：朴素。指纯朴的原始状态。\\n\\n12、器：器物。指万事万物。\\n\\n13、官长：百官的首长，领导者、管理者。\\n\\n14、大制不割：制，制作器物，引申为政治；割，割裂。此句意为：完整的政治是不割裂的。\\n\\n　\\n\\n\\\\[延伸阅读1\\\\]王弼《道德经注》\\n\\n**知其雄，守其雌，为天下溪。为天下溪，常德不离，复归於婴儿。** \\n 雄，先之属。雌，后之属也。知为天下之先也，必后也，是以圣人后其身而身先也。溪不求物而物自归之，婴兄不用智而合自然之智。 \\n ** \\n 知其白，守其黑，为天下式。** \\n 式，模则也。 \\n ** \\n 为天下式，常德不忒，** \\n 忒，差也。 \\n ** \\n 复归於无极。** \\n 不可穷也。 \\n ** \\n 知其荣，守其辱，为天下谷。为天下谷，常德乃足，复归於朴。** \\n 此三者，言常反终后乃德全其所处也。下章云反者道之动也，功不可取，常处其母也。 \\n ** \\n 朴散则为器，圣人用之则为官长，** \\n 朴，真也。真散则百行出，殊类生，若器也。圣人因其分散，故为之立官长，以善为师，不善为资，移风易俗，复使归於一也。 \\n ** \\n 故大制不割。 \\n **大制者，以天下之心为心，故无割也。\\n\\n　\\n\\n\\\\[延伸阅读2\\\\]苏辙《老子解》\\n\\n**知其雄，守其雌，為天下谿。為天下谿，常德不離，復歸於嬰兒。知其白，守其黑，為天下式。為天下式，常德不武，復歸於無極。知其榮，守其辱，為天下谷。為天下谷，常德乃足，復歸於樸。** \\n 雄雌，先後之及我者也。白黑，明闇之及我者也。榮辱，貴賤之及我者也。夫欲先而惡後，欲明而惡闇，欲貴而惡賤，物之情也。然而先後之及我，不若明闇之切；明闇之及我，不若貴賤之深。古之聖人去妄以求復性，其性愈明，則其守愈下；其守愈下，則其德愈厚；其德愈厚，則其歸愈大。蓋不知而不為，不若知而不為之至也。知其雄，守其雌，知性者也。知性而爭心止，則天下之爭先者，皆將歸之，如水之赴谿，莫有去者。雖然，譬如嬰兒能受而未能用也，故曰復歸於嬰兒。知其白，守其黑，見性者也。居闇而視明，天下之明者，皆不能以形逃也，故衆明則之以為法，雖應萬物，而法未嘗差，用未嘗窮也，故曰復歸於無極。知其榮，守其辱，復性者也。諸妄已盡，處辱而無憾，曠兮如谷之虛，物來而應之，德足於此，純性而無雜矣，故曰復歸於樸。\\n\\n**樸散則為器，聖人用之則為官長，故大制不割。** \\n 聖人既歸於樸，復散樸為器，以應萬物。譬如人君分政以立官長，亦因其勢之自然，雖制而非有所割裂也。\",\"timestamp\":1637018915,\"title\":\"道德经第二十八章\"},\"digest\":\"f3a3e1cKMb8fTV5w6hSe8pqIV2hZdDpdea7OTfZV_JI\",\"authorship\":{\"contributor\":\"0xee342094e5bfebcD461853d2a2a240bD8038fE43\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"rpiWnxUHQzPLeHlm82uWvHSYjFxQrPnA_BiqVGYz1hw\\\",\\\"y\\\":\\\"X3_kMCXDjBcQuJyoVsQY7MDFKzNBFpE-7Q0WyCcH5xs\\\"}\",\"signature\":\"LN4cX4AvX9qWkIYOpfd3qfmPn3qgrgy2i7vAEzPrfyOmUYzy4sgmTli2R_-jSTAeuTAqpv_7DX6MyfwNsB6c2A\",\"signingKeySignature\":\"0x2dd7156b73b9d6494531aa62ed61db614076b68187010e621282accd05ce591d1911dff96b1321c671e6d8cec76a7b606fac438a0ae6608bda29e6f86ae638a41c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"rpiWnxUHQzPLeHlm82uWvHSYjFxQrPnA_BiqVGYz1hw\\\",\\\"y\\\":\\\"X3_kMCXDjBcQuJyoVsQY7MDFKzNBFpE-7Q0WyCcH5xs\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"f3a3e1cKMb8fTV5w6hSe8pqIV2hZdDpdea7OTfZV_JI\"}"