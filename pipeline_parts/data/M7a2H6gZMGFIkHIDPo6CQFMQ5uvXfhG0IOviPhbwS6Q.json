"{\"content\":{\"body\":\"曲则全，枉①则直，洼则盈，敝②则新，少则得，多则惑。是以圣人抱一③为天下式④。不自见⑤，故明⑥；不自是，故彰，不自伐⑦，故有功；不自矜，故长。夫唯不争，故天下莫能与之争。古之所谓\\\"曲则全\\\"者，岂虚言哉？诚全而归之。\\n\\n　\\n\\n\\\\[译文\\\\]\\n\\n委曲便会保全，屈枉便会直伸；低洼便会充盈，陈旧便会更新；少取便会获得，贪多便会迷惑。所以有道的人坚守这一原则作为天下事理的范式，不自我表扬，反能显明；不自以为是，反能是非彰明；不自己夸耀，反能得有功劳；不自我矜持，所以才能长久。正因为不与人争，所以遍天下没有人能与他争。古时所谓“委曲便会保全”的话，怎么会是空话呢？它实实在在能够达到。\\n\\n　\\n\\n\\\\[注释\\\\]\\n\\n1、枉：屈、弯曲。\\n\\n2、敝：凋敝。\\n\\n3、抱一：抱，守。一，即道。此意为守道。\\n\\n4、式：法式，范式。\\n\\n5、见：音xian，同现。\\n\\n6、明：彰明。\\n\\n7、伐：夸。\\n\\n \\n\\n\\\\[延伸阅读1\\\\]王弼《道德经注》\\n\\n**曲则全，** \\n 不自见，则其明全也。 \\n ** \\n 枉则直，** \\n 不自是，则其是彰也。 \\n ** \\n 洼则盈，** \\n 不自伐，则其功有也。 \\n ** \\n 弊则新，** \\n 不自矜，则其德长也。 \\n ** \\n 少则得，多则惑。** \\n 自然之道，亦犹树也。转多转远其根，转少转得其本。多则远其真，故曰惑也；少则得其本，故曰得也。 \\n ** \\n 是以圣人抱一为天下式。** \\n 一，少之极也。式，犹则之也。\\n\\n**不自见，故明；不自是，故彰；不自伐，故有功；不自矜，故长。夫唯不争，故天下莫能与之争。古之所谓曲则全者，岂虚言哉，诚全而归之。**\\n\\n　\\n\\n\\\\[延伸阅读2\\\\]苏辙《老子解》\\n\\n**曲則全，** \\n 聖人動必循理，理之所在，或直或曲，要於通而已。通故與物不迕，不迕故全也。\\n\\n**枉則直，** \\n 直而非理，則非直也。循理雖枉，而天下之至直也。\\n\\n**窪則盈， \\n **衆之所歸者，下也，雖欲不盈，不可得矣。\\n\\n**弊則新， \\n **昭昭察察，非道也。悶悶，若將弊矣，而日新之所自出也。\\n\\n**少則得， \\n **道一而已，得一則無不得矣。\\n\\n**多則惑矣**。 \\n 多學而無以一之，則惑矣。\\n\\n**是以聖人抱一為天下式。 \\n **抱一者，復性者也。蓋曲則全，枉則直，窪則盈，弊則新，少則得，皆抱一之餘也，故以抱一終之。\\n\\n**不自見，故明； \\n **目不自見，故能見物；鏡不自照，故能照物。如使自見自照，則自為之不暇，而何暇及物哉。\\n\\n**不自是，故彰；不自伐，故功；不自矜，故長。夫惟不爭，故天下莫能與之爭。 \\n **不自見，不自是，不自伐，不自矜，皆不爭之餘也，故以不爭終之。\\n\\n**古之所謂曲則全者，豈虛言哉，誠全而歸之。 \\n **世以直為是，以曲為非，將循理而行於世，則有不免於曲者矣，故終篇復言之曰：此豈虛言哉，誠全而歸之。夫所謂全者，非獨全身也，內以全身，外以全物，物我兼全，而歸復於性，則其為直也大矣。\",\"timestamp\":1637018322,\"title\":\"道德经第二十二章\"},\"digest\":\"4jKD_SeR-lIMo9E8OmnqkvvpHRhqU-GI27OjqQAkDFc\",\"authorship\":{\"contributor\":\"0xDc2AC518931C77c397E14e26D53455eDA4895C6A\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"t2clv27N_KohNfWISYOCbwycBMKS5ddI84XE7qY5aEQ\\\",\\\"y\\\":\\\"5aEZ1hS75BfgN-CFIjo5AgYxm4ufK0GkuhwFwYlCIlE\\\"}\",\"signature\":\"xiX0BBabfLePgD6HYB-BKEv_K59Hg4nhdk1sCudSZl2FtH-8lQX5d2j_3NpLws-gKfk-gjCF2rxtK0mIpjTgqA\",\"signingKeySignature\":\"0x127a631872a08ddcc220b755965f369d085644fd05f99ca20adcb3a26aec924f225fb60a2b8274929921a2d7395bd07f71ea4b2e1a3192343d142ef2744758031b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"t2clv27N_KohNfWISYOCbwycBMKS5ddI84XE7qY5aEQ\\\",\\\"y\\\":\\\"5aEZ1hS75BfgN-CFIjo5AgYxm4ufK0GkuhwFwYlCIlE\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"4jKD_SeR-lIMo9E8OmnqkvvpHRhqU-GI27OjqQAkDFc\"}"