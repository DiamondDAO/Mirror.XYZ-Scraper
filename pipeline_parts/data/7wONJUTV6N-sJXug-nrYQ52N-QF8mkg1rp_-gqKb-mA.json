"{\"content\":{\"body\":\"阳子居见老聃，曰：“有人于此，向疾强梁，物彻疏明，学道不倦 ，如是者，可比明王乎？”老聃曰：“是於圣人也，胥易技系，劳形 怵心者也。且也虎豹之文来田，猨狙之便执嫠之狗来藉。如是者，可 比明王乎？”阳子居蹴然曰：“敢问明王之治。”老聃曰：“明王之 治：功盖天下而似不自己，化贷万物而民弗恃。有莫举名，使物自喜。 立乎不测，而游于无有者也。” \\n \\n\\n　　郑有神巫曰季咸，知人之死生、存亡、祸福、寿夭，期以岁月旬日 若神。郑人见之，皆弃而走。列子见之而心醉，归，以告壶子，曰： “始吾以夫子之道为至矣，则又有至焉者矣。”壶子曰：“吾与汝既 其文，未既其实。而固得道与？众雌而无雄，而又奚卵焉！而以道与 世亢，必信，夫故使人得而相汝。尝试与来，以予示之。” \\n \\n\\n　　明日，列子与之见壶子。出而谓列子曰：“嘻！子之先生死矣！弗 活矣！不以旬数矣！吾见怪焉，见湿灰焉。”列子入，泣涕沾襟以告 壶子。壶子曰：“乡吾示之以地文，萌乎不震不正，是殆见吾杜德机 也。尝又与来。”明日，又与之见壶子。出而谓列子曰：“幸矣！子 之先生遇我也，有瘳矣！全然有生矣！吾见其杜权矣！”列子入，以 告壶子。壶子曰：“乡吾示之以天壤，名实不入，而机发于踵。是殆 见吾善者机也。尝又与来。”明日，又与之见壶子。出而谓列子曰： “子之先生不齐，吾无得而相焉。试齐，且复相之。”列子入，以告 壶子。壶子曰：“吾乡示之以以太冲莫胜，是殆见吾衡气机也。鲵桓 之审为渊，止水之审为渊，流水之审为渊。渊有九名，此处三焉。尝 又与来。”明日，又与之见壶子。立未定，自失而走。壶子曰：“追 之！”列子追之不及。反，以报壶子曰：“已灭矣，已失矣，吾弗及 已。”壶子曰：“乡吾示之以未始出吾宗。吾与之虚而委蛇，不知其 谁何，因以为弟靡，因以为波流，故逃也。”然后列子自以为未始学 而归。三年不出，为其妻爨，食豕如食人，于事无与亲。雕琢复朴， 块然独以其形立。纷而封哉，一以是终。\",\"timestamp\":1637492359,\"title\":\"ying di wang (2)\"},\"digest\":\"wCNcNjlvhcLwVg1OZ-nh2kT7Ry_Dd_-appE16OQaEh4\",\"authorship\":{\"contributor\":\"0x10b589852cADcec648a687b94F17142954FcAB3f\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"aEyAn6tpT-zHh_jPN9YdxtIMDQcMGk6xMPjOj9Q9Ccw\\\",\\\"y\\\":\\\"EoIaGa-D1eBqRRAzPsHiZBoXR_y4ap7gPqDC6-534Yo\\\"}\",\"signature\":\"STWJt_zneO2U3AGg65jROOeyLuZ3hGqWEO6kUmtxfp89cvIRQJLugLFLTxkretW1isdxC4EiUh09nYLEdNRj8Q\",\"signingKeySignature\":\"0x019f6fc31b7e69bc6aa22aae4edea674c5d70c635fda49fcbfee5fbeead897e6535da1cbc51d97386cf8325f84c1c37d19fe67cbbfdf98412bcae0cc1992ab511c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"aEyAn6tpT-zHh_jPN9YdxtIMDQcMGk6xMPjOj9Q9Ccw\\\",\\\"y\\\":\\\"EoIaGa-D1eBqRRAzPsHiZBoXR_y4ap7gPqDC6-534Yo\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"wCNcNjlvhcLwVg1OZ-nh2kT7Ry_Dd_-appE16OQaEh4\"}"