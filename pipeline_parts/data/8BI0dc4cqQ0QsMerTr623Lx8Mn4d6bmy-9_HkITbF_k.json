"{\"content\":{\"body\":\"　　晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之，复前行，欲穷其林。\\n\\n　　林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田、美池、桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。\\n\\n　　见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”(间隔 一作：隔绝)\\n\\n　　既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。\\n\\n　　南阳刘子骥，高尚士也，闻之，欣然规往。未果，寻病终。后遂无问津者。\",\"timestamp\":1637890967,\"title\":\"桃花源记\\n陶渊明 〔魏晋〕\"},\"digest\":\"AOvS0GU2AKhJKp2eLkbViUS3bSrZJ1GXYxaXwwfaBdQ\",\"authorship\":{\"contributor\":\"0xf16cC20F3943053333Af5D7c524A05597bF410AF\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"4ur8WJRJeYYR7Pi7cMh-f2xL3zio7vOQdgVv8PuDENQ\\\",\\\"y\\\":\\\"KGwoCoCG1TpcrqGcXEhdNUkijZodOVikGgwth23M0Tg\\\"}\",\"signature\":\"gPBRu6HOOf0vq_IiR1p-hI6nzhxqcaoymYEB1F1aj-Q2paU6mTugCUr9L9JG5aarCIgO2m3dmjqCgzLQ5VSIGA\",\"signingKeySignature\":\"0x95b710fd6080e436aacc33c058654121bf215b3704011ccad9a5c7992dd1305143f8303d50fad092ae425d9415393ae6eb86339a3f95dcecce73140f07292b281b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"4ur8WJRJeYYR7Pi7cMh-f2xL3zio7vOQdgVv8PuDENQ\\\",\\\"y\\\":\\\"KGwoCoCG1TpcrqGcXEhdNUkijZodOVikGgwth23M0Tg\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"AOvS0GU2AKhJKp2eLkbViUS3bSrZJ1GXYxaXwwfaBdQ\"}"