"{\"content\":{\"body\":\"古之真人，其状义而不朋，若不足而不承；与乎其觚而不坚也，张 乎其虚而不华也；邴邴乎其似喜也，崔崔乎其不得已也，滀乎进我色 也，与乎止我德也，广乎其似世也，囗（上“敖”下“言”）乎其未 可制也，连乎其似好闭也，悗乎忘其言也。以刑为体，以礼为翼，以 知为时，以德为循。以刑为体者，绰乎其杀也；以礼为翼者，所以行 于世也；以知为时者，不得已于事也；以德为循者，言其与有足者至 于丘也，而人真以为勤行者也。故其好之也一，其弗好之也一。其一 也一，其不一也一。其一与天为徒，其不一与人为徒，天与人不相胜 也，是之谓真人。 \\n \\n\\n　　死生，命也；其有夜旦之常，天也。人之有所不得与，皆物之情也 。彼特以天为父，而身犹爱之，而况其卓乎！人特以有君为愈乎己， 而身犹死之，而况其真乎！ \\n \\n\\n　　泉涸，鱼相与处于陆，相呴以湿，相濡以沫，不如相忘于江湖。与 其誉尧而非桀也，不如两忘而化其道。 \\n \\n\\n　　夫大块载我以形，劳我以生，佚我以老，息我以死。故善吾生者， 乃所以善吾死也。夫藏舟于壑，藏山于泽，谓之固矣！然而夜半有力 者负之而走，昧者不知也。藏小大有宜，犹有所循。若夫藏天下于天 下而不得所循，是恒物之大情也。特犯人之形而犹喜之。若人之形者 ，万化而未始有极也，其为乐可胜计邪？故圣人将游于物之所不得循 而皆存。善妖善老，善始善终，人犹效之，而况万物之所系而一化之 所待乎！ \\n \\n\\n \\n \",\"timestamp\":1637492126,\"title\":\"da zong shi(2)\"},\"digest\":\"HXewV_L9_y5Oz6ZLUU6Y8Z7rAEdXf4BX2dq2m5GED-8\",\"authorship\":{\"contributor\":\"0x822c798ff7De0114FC405e3402A589c14B6E9A84\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"fLoY7LGv_23xROtfeDfe7JNQZK26nzNPtyEsrMTcrtU\\\",\\\"y\\\":\\\"ek6k3YjNMtAgsalB1jDK8O6ce2frAzfDD_b1SnQzz5k\\\"}\",\"signature\":\"VFCnBHj3f-qZwOSr0Cxgs5jd5j9bPGg5Z_3QAyaBV3S07_XnbPe1_q4SfZxF03Aj8rqtkhcrD1RbIlCzLdTpNA\",\"signingKeySignature\":\"0xefe39b7003640a628edf6b49eac5c4b5f7c5862afaf928e90342be0479862bd8170c37134f6043f509e0e419426875a117d58e2fd2eec4eb8288b7e3761bfc0d1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"fLoY7LGv_23xROtfeDfe7JNQZK26nzNPtyEsrMTcrtU\\\",\\\"y\\\":\\\"ek6k3YjNMtAgsalB1jDK8O6ce2frAzfDD_b1SnQzz5k\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"HXewV_L9_y5Oz6ZLUU6Y8Z7rAEdXf4BX2dq2m5GED-8\"}"