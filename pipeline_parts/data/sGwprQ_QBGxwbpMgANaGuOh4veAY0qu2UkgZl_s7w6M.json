"{\"content\":{\"body\":\"宠辱若惊①，贵大患若身②。何谓宠辱若惊？宠为下③，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患④？故贵以身为天下，若可寄天下；爱以身为天下，若可托天下⑤。\\n\\n\\\\[译文\\\\]\\n\\n受到宠爱和受到侮辱都好像受到惊恐，把荣辱这样的大患看得与自身生命一样珍贵。什么叫做得宠和受辱都感到惊慌失措？得宠是卑下的，得到宠爱感到格外惊喜，失去宠爱则令人惊慌不安。这就叫做得宠和受辱都感到惊恐。什么叫做重视大患像重视自身生命一样？我之所以有大患，是因为我有身体；如果我没有身体，我还会有什么祸患呢？所以，珍贵自己的身体是为了治理天下，天下就可以托付他；爱惜自己的身体是为了治理天下，天下就可以依靠他了。\\n\\n　\\n\\n\\\\[注释\\\\]\\n\\n①宠辱：荣宠和侮辱。\\n\\n②贵大患若身：贵，珍贵、重视。重视大患就像珍贵自己的身体一样。\\n\\n③宠为下：受到宠爱是光荣的、下等的。\\n\\n④及吾无身，吾有何患：意为如果我没有身体，有什么大患可言呢？\\n\\n⑤此句意为以贵身的态度去为天下，才可以把天下托付给他；以爱身的态度去为天下，才可以把天下托付给他。\\n\\n　\\n\\n\\\\[延伸阅读1\\\\]王弼《道德经注》\\n\\n**宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。** \\n 宠必有辱，荣必有患，惊辱等#4，荣患同也。为下得宠辱荣患若惊，则不足以乱天下也。 \\n ** \\n 何谓贵大患若身？ \\n **大患，荣宠之属也。生之厚，又入死之地，故谓之大患也。人迷之於荣宠，返之於身，故曰大患若身也。 \\n ** \\n 吾所以有大患者，为吾有身，** \\n 由有其身也。 \\n ** \\n 及吾无身，** \\n 归之自然也。 \\n ** \\n 吾有何患？故贵以身为天下，若可寄天下；** \\n 无以易其身，故曰贵也。如此，乃可以托天下也。 \\n ** \\n 爱以身为天下，若可托天下。 \\n **无物可以损其身，故曰爱也。如此，乃可以寄天下也。不以宠辱荣患损易其身，然后乃可以天下付之也。\\n\\n　\\n\\n\\\\[延伸阅读2\\\\]苏辙《老子解》\\n\\n**寵辱若驚，貴大患若身。** \\n 古之達人，驚寵如驚辱，知寵之為辱先也；貴身如貴大患，知身之為患本也。是以遺寵而辱不及，亡心身而患不至。 \\n ** \\n 何謂寵辱？寵為下，得之若驚，失之若驚，是謂寵辱若驚。** \\n 所謂寵辱非兩物也，辱生於寵而世不悟，以寵為上，而以辱為下者皆是也。若知辱生於寵，則寵顧為下矣。故古之達人，得寵若驚，失寵若驚，未嘗安寵而驚辱也。所謂若驚者，非實驚也，若驚而已。\\n\\n**何謂貴大患若身？吾所以有大患者，為吾有身，及吾無身，吾有何患？** \\n 貴之為言難也。有身大患之本，而世之士難於履大患，不難於有其身。故聖人因其難於履患，而教之以難於有身，知有身之為難，而大患去矣。性之於人，生不能加，死不能損，其大可以充塞天地，其精可以蹈水火、入金石，凡物莫能息也。然天下常息亡失本性，而惟身之為見，愛身之情篤，而物始能息之矣。生死疾病之變攻之於內，寵辱得失之交櫻之於外，未有一物而非患也。夫惟達人知性之無壞，而身之非實，忽然忘身，而天下之息盡去，然後可以涉世而無累矣。 \\n  \\n **故貴以身為天下，若可寄天下；愛以身為天下，若可託天下。** \\n 人之所以騖於權利、溺於富貴、犯難而不悔者，凡將以厚其身耳。今也祿之以天下，而重以身任之，則其忘身也至矣。如此而以天下予之，雖天下之大，不能患之矣。\",\"timestamp\":1637017631,\"title\":\"道德经第十三章\"},\"digest\":\"n55UkZWjth7k2xVJP76V-1UVl3ggl7YOm_7lg2QGApw\",\"authorship\":{\"contributor\":\"0xA2498b612c6F7D9a0Cda220e92c235CB96cBC265\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"-U_B5Z_o1vhpDUSIUpgYoCfKGJ9rBtaVZrq7nSU8Khs\\\",\\\"y\\\":\\\"QSGxhf4m-tnhgEmc-1o1oVYE1jJR6sSsIVzoHE1588A\\\"}\",\"signature\":\"K20RpMZKUNwAZRPZtonDZljCuBYDwjrbpJQtQ8L3TcCBeSwiG1zFuAVdYtXYDRB2zULgrSvuixEj46PU900Mpg\",\"signingKeySignature\":\"0x1f1f2aa7d93702dcea6e33e606b7e19575bf07d8b816d4ab38c3a9fc865d449b124aba015b3b3b1dddf0a89a4f111aed4be6f72fe443366cfc212e1d24d68a1f1b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"-U_B5Z_o1vhpDUSIUpgYoCfKGJ9rBtaVZrq7nSU8Khs\\\",\\\"y\\\":\\\"QSGxhf4m-tnhgEmc-1o1oVYE1jJR6sSsIVzoHE1588A\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"n55UkZWjth7k2xVJP76V-1UVl3ggl7YOm_7lg2QGApw\"}"