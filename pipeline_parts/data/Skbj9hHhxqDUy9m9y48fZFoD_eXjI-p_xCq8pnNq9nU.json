"{\"content\":{\"body\":\"**Les Ganes e i Salvans.** \\n Sura düc i Ladins cunton de Salvans y de Ganes. Al fô jënt salvaria, che stô ite por chi crëp te chëres tanes, olache an vëiga datrai sciampan ite na olp o val' ater animal. Ai viô de salverjins, se vistî dles pels di lus y dles laurs y de bos salvari, che fô ciamó laota. Da rajoné ne savôi ascheje nia; dal tonn se temôi insciöche dal malan y se dorâ por le plü na fan, ch' ël fô n spavënt. Sö a Colfosch fôl döt plëgn de chisc salvari, ch' abitâ da Pöz ite y sö da chi pra da munt sö; perció él iló ciamó na fontana, ch' an i dij le Salvan; d' inver gnôi fora de Pöz döt dlaciá y storjô pro mascimamënter sö a Longiarü y ia Pecëi; sc' an i dô valch, le tolôi. De mal ne fajôi a degügn nia, mo sc' an i coienâ o i fajô valch, se vendicâi burt, porcí ch' ai ê gaierc insciöche giganc. La plü gran ligrëza âi cun les bisces; pgonot daurîi les stales y les parâ fora de nöt a pastöra.\\n\\nNa ota fôl ince te Val de Mesdí sö a Colfosch na bela jona Gana che gnô tresfora por jí ia Pecëi a se scialdé: deache ara gnô tan gonot, âra 'ci imparé a rajoné ladin. Le patrun dl mêsc fô ciamó da maridé ël. La Gana scomëncia a i plej, porcí ch' ëra fô bona da laur; do ch' ëra â imparé la dotrina cristiana, se fejera batié, se marida y devënta patrona da Pecëi. An mëss savëi, ch' ëra l' â tut solmënter a condiziun, ch' ël ne la tocass mai cun la man rodosa tl müs, porcí ch' en chël caje s' un messessera jí. Dî alalungia é jü döt bëgn, la Gana fô na brava y bona patrona, y tirâ sö i mituns cun le timur de Dî. Mo na sabeda, ch' ëra porcorâ sü mituns, vëgnel le patrun döt stanch y palsa dlungia süa fomena. Cun trames les mans impedida dijera al om: \\\"Tö, ciara mo, i á cez söl frunt chiló, i ne sá ci ch' al é\\\". Le püre om vá ia cun la man y ó ciacé o pié cez pice moscorun o ci ch' al fô, y la toca cun la man rodosa. Te chël momënt se sperdera, vëgn döt cöcena tl müs, pëta fora n bradlun, i ciara plëna de compasciun al om y ai mituns y demez. An ne l' á mai plü odüda o podü ciafé. A La Val dessel ince ester sté tröc de chisc salverjins. I ëi se tlamâ Pantegagn, les ëres Panteganes. An sá bele, chi da La Val mëss dagnora avëi val' d' extra. Canch' ëi gnô a perié de pan y lat, dijôi: \\\"Pücia lata, pücia pan\\\". A chi de Mirbun ái dit danfora, ch' ëi n' ará mai mangora de pan y de mitans, insciöche ai oress dé da conësce cun chëres parores, tan bun ch' ai i orô. I ëi pél, che se lasciass odëi plü dainré co les ëres. Solmënter chi che laorâ te bosch, n' odô datrai un o l' ater.\",\"timestamp\":1640001646,\"title\":\"Les Ganes e i Salvans\"},\"digest\":\"fsYeNvIaVnB37L0t4ZxxaqZ7KU9gZ0lp71NQ-JPzwyo\",\"authorship\":{\"contributor\":\"0x945625c8F28C0dd7f0420EbACb2f7E979b1De07B\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"p9EdE42o98wAto22v3ZBc79lVikdVaqeMi3QQm7ya-g\\\",\\\"y\\\":\\\"3VJbKrNg1mKqZAsJ20O22Bu7bEm9Kpg2nXCFo7gd2JA\\\"}\",\"signature\":\"GOq_jyV0QPvF9xvF6d03JV0hF3c29KjHy5fFGjRGfqMpkzXb9TTGodedg1omV42ilQJY3OreZkA655G-yTl0Zw\",\"signingKeySignature\":\"0x63fa3a06ae00ce643e5547a36b642b528540b222fd5e55986c7a64ecc9af22a2315fdcc1332d595e0b5f43ebec608f1d20d527e695a87734adb64b1bd3a6b29b1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"p9EdE42o98wAto22v3ZBc79lVikdVaqeMi3QQm7ya-g\\\",\\\"y\\\":\\\"3VJbKrNg1mKqZAsJ20O22Bu7bEm9Kpg2nXCFo7gd2JA\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"fsYeNvIaVnB37L0t4ZxxaqZ7KU9gZ0lp71NQ-JPzwyo\"}"