"{\"content\":{\"body\":\"![](https://vaatayan.files.wordpress.com/2022/01/guru_and_disciplei.jpg?w=800)\\n\\nउन्नीसवीं सदी में गुजरात में जन्मे भक्त-कवि नारायण दासजी कृत पद ‘वारी जाऊँ रे’ गूढ़ होते हुए भी ऐसे भावभीने रस से ओतप्रोत है की जब राजस्थान की मरुभूमि को अपनी उत्तुंग स्वरलहरी से गुञ्जायमान करने वाले लोकगायक इसे गाते हैं, तो श्रोता का मनमयूर झूम उठता है। भारत की गुरू-शिष्य परम्परा में गुरू की महत्ता और एक शिष्य के आध्यात्मिक उत्थान में उसके गुरु की भूमिका एवम् महत्व को दर्शाता यह पद देश की मिट्टी की सौंधी सुगन्ध लिए हुए जितनी सरलता से हमारी ज्ञान परम्पराओं का प्रतिनिधित्व करता दिखाई पड़ता है, उतना ही कठिन है आजकल के मानवों का इसके मर्म को जानना और अनुभव करना। किन्तु मानव जीवन के उस सर्वोच्च लक्ष्य तक पहुँचने के आड़े-टेढ़े पथ पर चलते हुए हम जैसे बन्दी जीव कम-से-कम इसका रसास्वादन तो कर ही सकते हैं।\\n\\nअतः प्रस्तुत है यह पद…\\n\\n```\\nवारी जाऊँ रे, बलिहारी जाऊँ रे\\nम्हारा सतगुरु आँगण आया, मैं वारी जाऊँ रे...\\n\\nसतगुरु आँगण आया, गंगा गोमती न्हाया\\nम्हारी निर्मल हो गई काया\\nमैं वारी जाऊँ रे...\\n\\nसब सखी मिल कर हालो, केसर तिलक लगावों\\nघणे हेत सूं लेवों बधाई\\nमैं वारी जाऊँ रे...\\n\\nसतगुरु दर्शन दीना, भाग उदय ही कीना\\nम्हारा करम भरम सब सीना (छीना)\\nमैं वारी जाऊँ रे...\\n\\nसत्संग बन गई भारी, मंगळा गाऊँ चारी\\nम्हारी खुली हृदय की बारी (बाड़ी)\\nमैं वारी जाऊँ रे...\\n\\nदास नारायण जस गायो, चरण में सीस नवायो\\nम्हारा सतगुरु पार उतारे\\nमैं वारी जाऊँ रे...\\n```\\n\\nभावार्थ :-\\n\\nआज मैं (अर्थात् जीवात्मा) प्रेम, श्रद्धा और भक्ति से न्यौछावर हुए जा रही हूँ, बलिहारी हुए जा रही हूँ, (उन्हें) नमन कर रही हूँ;क्योंकि आज मेरे सद्गुरु (= सत् + गुरू अर्थात् सच्चे गुरू) मेरे आँगन में अर्थात् मेरे घर में, मेरे ह्रदय में, मेरे मन में आए हैं।\\n\\nमेरे सद्गुरु आज मेरे आँगन आए, यह मेरे लिए गंगा, गोमती, आदि पवित्र नदियों में डुबकी लगाने (नहाने) समान है, क्योंकि इससे मेरी काया (शरीर) निर्मल (= निः + मल अर्थात् मलीनता रहित, निष्कलुष, पवित्र, शुद्ध) हो गई है।\\n\\nमेरी सभी सखियाँ (सहेलियाँ) मिल कर आईं और सभी को केसर का तिलक लगा रही हैं। मैं बड़े हेत अर्थात् प्रेमानुराग से, श्रद्धा एवम् भक्तिभाव से सभी की बधाई स्वीकार कर रही हूँ।\\n\\nमेरे सद्गुरु ने मुझे आज दर्शन दिए, इससे मेरा भाग्योदय हो गया है। मेरा भ्रम दूर हो गया और मैं निष्काम हो गई हूँ अर्थात् मैं संसार के मायाजाल से छूट गई हूँ।\\n\\nसत्संग भारी अर्थात् बड़ा हो गया है और मैं मंगलाचरण गा रही हूँ।मेरे हृदय का बाड़ा (आँगन, सहन, अहाता) खुल गया है अर्थात् मेरा हृदय प्रफुल्लित हो सभी का स्वागत कर रहा है।\\n\\nनारायण दास ने (सद्गुरु का) यशगान किया अथवा मुझ दास ने (जीवात्मा ने) नारायण का (सद्गुरु स्वरूप नारायण का) यशगान किया, स्तुति की। मेरी प्रार्थना है कि मेरे सद्गुरु मुझे भवसागर के पार लगाएँ अर्थात् संसार के बन्धनों से मुक्त कराएँ।\\n\\n```\\nपुनश्च :- पद में आए शब्द 'हालो' का अर्थ मैं नहीं जानता। ढूँढने का प्रयत्न भी किया, किन्तु असफल रहा। archives.org से एक राजस्थानी शब्दकोश अवाहरित (डाउनलोड) कर उसमें भी देखा, किन्तु नहीं मिला। सम्भव है की यह शब्द राजस्थानी का न हो, कच्छी आदि किसी सोदर्या भाषा का हो, अथवा राजस्थानी का ही हो और मुझे फिर भी नहीं मिल पा रहा हो। जो भी हो, किन्तु इस कारण मेरे द्वारा दिया गया भावार्थ अधूरा रह गया है।\\n```\",\"timestamp\":1642583123,\"title\":\"वारी जाऊँ रे!\"},\"digest\":\"IWPCD5yEum4CCJqTdflqz4SnMFw8MlDdVVLUqxuIvj4\",\"authorship\":{\"contributor\":\"0x0C387030a5D3AcDcde1A8DDaF26df31BbC1CE763\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"zFi-QTJjijtaooOm9SN3GfXZdt6vyJgpRywr1AJ5YBk\\\",\\\"y\\\":\\\"3KImdbH8TlqA9DQQVLjO3HT9GoJwd6Svmi_nm15MWvo\\\"}\",\"signature\":\"CCkPDbfROokI0Qs1nErZBdzWr_uTyuxGLOtcsRgBBCjs6_1BzOKymSPQ5FgRYWjwctgS0hXdUipXIFo-fPjjRg\",\"signingKeySignature\":\"0x078a4f87fadf7b7f0c53cef942b44c099258533b7940e709ff8b28ff900be19c4b67b704c590e4d3316918ce0a828ca173dd06717d004e5148ea79a80766c9d61c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"zFi-QTJjijtaooOm9SN3GfXZdt6vyJgpRywr1AJ5YBk\\\",\\\"y\\\":\\\"3KImdbH8TlqA9DQQVLjO3HT9GoJwd6Svmi_nm15MWvo\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"IWPCD5yEum4CCJqTdflqz4SnMFw8MlDdVVLUqxuIvj4\"}"