"{\"content\":{\"body\":\"Als het over de toekomst van media en publiceren gaat, heb je mijn interesse. Maar als mensen over cryptocurrencies en de blockchain begonnen, lette ik nooit zo goed op. Ik associeerde het vooral met *get-quick-rich-schemes* en niet met mijn vakgebied.\\n\\nWelnu, dat is veranderd.\\n\\nOm scherp te blijven, zoek ik altijd naar de online media-avant-garde.\\n\\nWaar bouwen de mediamakers aan die nu nog voor gek versleten worden?\\n\\n(Een beetje zoals de types die het in de jaren negentig altijd hadden over de potentie van dat ‘internet’)\\n\\n**Die blijken te bouwen aan gedecentraliseerde publicatieplatforms. Een soort nieuwe Substacks, waarbij het publiek niet alleen consumeert, maar een belang heeft in de publicatie.**\\n\\nHet is allemaal nog heel early-stage en vaak met de gebruiksvriendelijkheid van een torrentsite, maar een crypto-blogplatform als [Mirror.xyz](http://mirror.xyz/) is een goed voorbeeld van een gedecentraliseerd alternatief voor een platform als Substack.\\n\\nSchrijvers die zich aansluiten bij Mirror.xyz, krijgen in de vorm van een ’token’ een belang in het gehele platform. Zo’n token vertegenwoordigt economische waarde en stemrecht. Zo bepalen de bestaande auteurs via verkiezingen welke nieuwe auteurs zich mogen aansluiten bij Mirror.xyz.\\n\\n**Dus: niet een groepje aandeelhouders heeft het voor het zeggen en profiteert van groei, maar iedereen die waarde toevoegt aan het platform. EXCITING!**\\n\\nOp Mirror.xyz kun je ook binnen de context van je eigen publicatie allerlei nieuwe verdienmodellen uitproberen:\\n\\n![(Licht bewerkt) screenshot uit de back-end van Mirror.xyz, met verschillende verdienmodellen.](https://images.mirror-media.xyz/publication-images/M2P05VpUe8G6NkqREGnpP.png?height=584&width=702)\\n\\nZo organiseerde blogger John Palmer laatst [een crowdfunding voor een essay](https://j.mirror.xyz/uVGCCwwm3k341lPpxaJmHTZROESVse9Pe_rmbiuUAC0). Hij haalde 13.000 dollar op bij zijn publiek. In ruil voor hun bijdrage kregen de backers een belang in het essay, wat ze kunnen doorverkopen. **Dit is dus nog een stapje verder: het publiek heeft een belang in de publicaties dat het financiert.** Die gedachte staat centraal bij vrijwel elk crypto-publicatieplatform.\\n\\nDenk daar even over na: nu creëren we uren per dag waarde voor platforms als Twitter, Facebook en Instagram zonder dat we daar economische waarde voor terugzien of dat we iets te zeggen hebben. Bij de cryptoplatforms delen gebruikers – immers allemaal tokenhouders – én mee in de waarde die ze creëren en kunnen ze via gedecentraliseerde governance-structuren meebeslissen.\\n\\n**Het duurt denk ik nog járen voor gedecentraliseerde technologieën doorbreken bij het grote publiek, maar ze geven wel een glimp van de toekomst van media.**\\n\\nEen hoopvolle en opwindende toekomst!\",\"timestamp\":1637002632,\"title\":\"Gedecentraliseerde media: best veelbelovend\"},\"digest\":\"bCPe442_Uv_SinRSS4c3sD3rTB5nOtkjapuzByZnqWg\",\"authorship\":{\"contributor\":\"0x0Da1917D73Aca7c90ce9513803fDf0dD06f30E0a\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"Kccv0hoI2m1b8k2mTTpcJwOulz-XPxd-KVe8HROG4_E\\\",\\\"y\\\":\\\"Z_XAvc4K50Mlf375gZ0bPLALKsjCvPMucSiNcaf11dI\\\"}\",\"signature\":\"litcDQ9ZWD7_4BKdiyFASRe8y0gf3_ax1QF26AU2NzOdt2T2qEB4cGsEN_km6ThcibdLH67YGzbyoJXjNv9afA\",\"signingKeySignature\":\"0x83b4daaa08aeb5f479b56de85e821d988a017aba8bb66fbb77c6a8ad25c1042f662eb5a56f673b506addefe20f72af4ef57d4322aba69e47b98392e9c254e3ed1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"Kccv0hoI2m1b8k2mTTpcJwOulz-XPxd-KVe8HROG4_E\\\",\\\"y\\\":\\\"Z_XAvc4K50Mlf375gZ0bPLALKsjCvPMucSiNcaf11dI\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"bCPe442_Uv_SinRSS4c3sD3rTB5nOtkjapuzByZnqWg\"}"