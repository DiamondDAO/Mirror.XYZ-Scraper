"{\"content\":{\"body\":\"视而不见，名曰夷①；听之不闻，名曰希②；搏之不得，名曰微③。此三者不可致诘④，故混而为一⑤。其上不徼⑥，其下不昧⑦，绳绳兮⑧不可名，复归于无物⑨。是谓无状之状，无物之象，是谓惚恍⑩。迎之不见其首，随之不见其后。执古之道，以御今之有⑾。能知古始，是谓道纪⑿。\\n\\n\\\\[译文\\\\]\\n\\n看它看不见，把它叫做“夷”；听它听不到，把它叫做“希”；摸它摸不到，把它叫做“微”。这三者的形状无从追究，它们原本就浑然而为一。它的上面既不显得光明亮堂；它的下面也不显得阴暗晦涩，无头无绪、延绵不绝却又不可称名，一切运动都又回复到无形无象的状态。这就是没有形状的形状，不见物体的形象，这就是“惚恍”。迎着它，看不见它的前头，跟着它，也看不见它的后头。把握着早已存在的“道”，来驾驭现实存在的具体事物。能认识、了解宇宙的初始，这就叫做认识“道”的规律。\\n\\n　\\n\\n\\\\[注释\\\\]\\n\\n①夷：无色。\\n\\n②希：无声。\\n\\n③微：无形。以上夷、希、微三个名词都是用来形容人的感官无法把握住\\\"道\\\"。这三个名词都是幽而不显的意思。\\n\\n④致诘：诘，音ji(阳平)，意为追问、究问、反问。致诘意为思议。\\n\\n⑤一：本章的一指\\\"道\\\"。\\n\\n⑥徼：音jiao（上声）。清白、清晰、光明之意。\\n\\n⑦昧：阴暗。\\n\\n⑧绳绳：不清楚、纷芸不绝。\\n\\n⑨无物：无形状的物，即\\\"道\\\"。\\n\\n⑩惚恍：若有若无，闪烁不定。\\n\\n⑾有：指具体事物。\\n\\n⑿古始：宇宙的原始，或\\\"道\\\"的初始。\\n\\n⒀道纪：\\\"道\\\"的纲纪，即\\\"道\\\"的规律。\\n\\n \\n\\n\\\\[延伸阅读1\\\\]王弼《道德经注》\\n\\n**视之不见名曰夷，听之不闻名曰希，搏之不得名曰微。此三者，不可致诘，故混而为一。** \\n 无状无象，无声无响，故能无所不通，无所不往。不得而知，更以我耳目体不知为名，故不可致诘，混而为一也。 \\n ** \\n 其上不皦，其下不昧。绳绳不可名，复归於无物。是谓无状之状，无物之象，** \\n 欲言无邪，而物由以成；欲言有邪，而不见其形。故曰无状之状，无物之象也。 \\n ** \\n 是谓惚恍。 \\n **不可得而定也。 \\n ** \\n 迎之不见其首，随之不见其后，执古之道，以御今之有。** \\n 有，有其事。 \\n ** \\n 能知古始，是谓道纪。 \\n **无形无名者，万物之宗也。虽今古不同，时移俗易，故莫不由乎此，以成其治者也。故可执古之道，以御今之有。上古虽远，其道存焉，故虽在今，可以知古始也。\\n\\n　\\n\\n\\\\[延伸阅读2\\\\]苏辙《老子解》\\n\\n**視之不見名曰夷，聽之不聞名曰希，搏之不得名曰微。此三者，不可致請，故復混而為一。** \\n 視之而見者，色也，所以見色者，不可見也。聽之而聞者，聲也。所以聞聲者，不可聞也。搏之而得者，觸也，所以得觸者，不可得也。此三者，雖有智者莫能詰也，要必混而歸於一，而後可爾。所謂一者，性也。三者，性之用也。人始有性而已，及其與物構，然後分裂四出，為視為聽為觸，日用而不知反其本，非復混而為一，則日遠矣。若推而廣之，則佛氏所謂六入皆然矣。《首楞嚴》有云：反流全一，六用不行。此之謂也。\\n\\n**其上不繳，其下不昧。** \\n 物之有形者，皆麗於陰陽，故上皦下昧，不可逃也。道雖在上而不皦，雖在下而不昧，不可以形數推也。\\n\\n**繩繩不可名，復歸於無物。 \\n **繩繩，運而不絕也。人見其運而不絕，則以為有物矣，不知其卒歸於無也。\\n\\n**是謂無狀之狀，無象之象，是謂惚恍。** \\n 狀，其著也。象，其微也。無狀之狀，無象之象，皆非無也。有無不可名，故謂之惚恍。\\n\\n**迎之不見其首，隨之不見其後。** \\n 道無所不在，故無前後可見。\\n\\n**執古之道以御今之有，能知古始，是謂道紀。** \\n 古者，物之所從生也。有者物之今，則無者物之古也。執其所從生，則進退疾徐在我矣。\",\"timestamp\":1637017711,\"title\":\"道德经第十四章\"},\"digest\":\"IFByu3wr9gmw-on2P9MygE2AH5EBaY6VDkajsnlbXNE\",\"authorship\":{\"contributor\":\"0xd7Bd4457765A12e4a37aCa5A7cCCD33511687405\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"4I1NmdBZl8V7nez4XO3_-NL1PFfQlVJS3n8NZJQtRIk\\\",\\\"y\\\":\\\"0YdF1GPeOKIDAHc4qtjKj5ZUBIXhka6E2DnBVR-0TTE\\\"}\",\"signature\":\"exqC7cgje17bU4ab0XLwif8ob0uWUBlDi-sk79u-7dggJ1pB0_Oi7JGpbce9mZnCw9urapvfiFN6gZ17Bk1y4w\",\"signingKeySignature\":\"0x555381d4877b8d6d7964b398e0d3e3945e7119736d9cdb72cee44fe83af43ba43e91e5a4c4d093c566ab85f3aa75e4478150a1a20bd3eb4182c58ff7fc38499d1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"4I1NmdBZl8V7nez4XO3_-NL1PFfQlVJS3n8NZJQtRIk\\\",\\\"y\\\":\\\"0YdF1GPeOKIDAHc4qtjKj5ZUBIXhka6E2DnBVR-0TTE\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"IFByu3wr9gmw-on2P9MygE2AH5EBaY6VDkajsnlbXNE\"}"