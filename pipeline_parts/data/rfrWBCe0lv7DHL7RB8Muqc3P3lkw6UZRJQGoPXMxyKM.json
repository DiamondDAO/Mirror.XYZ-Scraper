"{\"content\":{\"body\":\"上士闻道，勤而行之；中士闻道，若存若亡；下士闻道，大笑之。不笑不足以为道。故建言①有之：明道若昧，进道若退，夷道若纇②。上德若谷；大白若辱③；广德若不足；建德若偷④；质真若渝⑤。大方无隅⑥；大器晚成；大音希声；大象无形；道隐无名。夫唯道，善贷且成⑦。\\n\\n\\\\[译文\\\\]\\n\\n上士听了道的理论，努力去实行；中士听了道的理论，将信将疑；下士听了道的理论，哈哈大笑。不被嘲笑，那就不足以成其为道了。因此古时立言的人说过这样的话：光明的道好似暗昧；前进的道好似后退；平坦的道好似崎岖；崇高的德好似峡谷；广大的德好像不足；刚健的德好似怠惰；质朴而纯真好像混浊未开。最洁白的东西，反而含有污垢；最方正的东西，反而没有棱角；最大的声响，反而听来无声无息；最大的形象，反而没有形状。道幽隐而没有名称，无名无声。只有“道”，才能使万物善始善终。\\n\\n　\\n\\n\\\\[注释\\\\]\\n\\n1、建言：立言。\\n\\n2、夷道若纇：夷，平坦；纇，崎岖不平、坎坷曲折。\\n\\n3、大白若辱：辱，黑垢。一说此名应在“大方无隅”一句之前。\\n\\n4、建德若偷：刚健的德好像怠惰的样子。偷，意为惰。\\n\\n5、质真若渝：渝，变污。质朴而纯真好像浑浊。\\n\\n6、大方无隅：隅，角落、墙角。最方整的东西却没有角。\\n\\n7、善贷且成：贷，施与、给予。引伸为帮助、辅助之意。此句意为：道使万物善始善终，而万物自始至终也离不开道。\\n\\n \\n\\n\\\\[延伸阅读1\\\\]王弼《道德经注》\\n\\n**上士闻道，勤而行之；** \\n 有志也。 \\n ** \\n 中士闻道，若存若亡；下士闻道，大笑之，不笑不足以为道。故建言有之：** \\n 建犹立也。 \\n ** \\n 明道若昧，** \\n 光而不耀。 \\n ** \\n 进道若退，** \\n 后其身而身先，外其身而身存。 \\n ** \\n 夷道若颣，** \\n 颣，土内也。大夷之道，因物之性，不执平以割物，其平不见，乃更反若颣土内也。 \\n **上德若谷，** \\n 不德其德，无所怀也。 \\n ** \\n 太白若辱，** \\n 知其白，守其黑，大白然后乃得。 \\n ** \\n 广德若不足，** \\n 广德不盈，廓然无形，不可满也。 \\n ** \\n 建德若偷，** \\n 偷，匹也。建德者，因物自然，不立不施，故若偷匹。 \\n **质真若渝，** \\n 质真者，不矜其真，故渝。 \\n ** \\n 大方无隅，** \\n 方而不割，故无隅也。 \\n ** \\n 大器晚成，** \\n 大器成，天下不持全别也。故必晚成也。 \\n ** \\n 大音希声，** \\n 听之不闻名曰希，不可得闻之音也。有声则有分，有分则不宫而商矣。分则不能统众，故有声者非大音也。 \\n ** \\n 大象无形，** \\n 有形则有分，有分者不温则炎，不炎则寒，故象而形者，非大象。 \\n ** \\n 道隐无名。夫唯道，善贷且成。** \\n 凡此诸善，皆是道之所成也。在象则为大象，而大象无形。在音则为大音，而大音希声。物以之成，而不见其成形，故隐而无名也。贷之非唯供其乏而已，一贷之则足以永终其德，故曰善贷也。之不加机匠之裁，无物而不济其形，故曰善成。\\n\\n　\\n\\n\\\\[延伸阅读2\\\\]苏辙《老子解》\\n\\n**上士聞道，勤而行之；中士聞道，若存若亡；下士聞道，大笑之。不笑不足以為道。 \\n **道非形，不可見。非聲，不可聞。不先知萬物之妄，廓然無蔽，卓然有見，未免於不信也。故下士聞道，以為荒唐謬悠而笑之。中士聞道，與之存亡出沒而疑之。惟了然見之者，然後勤行服膺而不怠。孔子曰：語之而不惰者，其回也？與斯所謂上士也哉。\\n\\n**建言有之： \\n **建，立也。古之立言者有是說，而老子取之下之所陳者是也。\\n\\n**明道若昧， \\n **無所不照，而非察也。\\n\\n**進道若退， \\n **若止不行，而天下之速者莫之或先也。　\\n\\n**夷道若類，** \\n 或夷或類，所至則平，而未嘗削也。　\\n\\n**上德若谷，** \\n 上德不德，如谷之虛也。　\\n\\n**大白若辱，** \\n 使白而不受汙，此則不潔不屑之士，而非聖人也。　\\n\\n**廣德若不足，** \\n 廣大而不可復加，則止於此而已，非廣也。　\\n\\n**建德若偷，** \\n 因物之自然而無所立者，外若偷惰，而實建也。 \\n ** \\n 質真若渝，** \\n 體性抱神，隨物變化，而不失其真者，外若渝也。\\n\\n**大方無隅， \\n **全其大方，不小立圭角也。\\n\\n**大器晚成， \\n **器大，不可近用也。\\n\\n**大音希聲， \\n **非耳之所得聞也。\\n\\n**大象無形，** \\n 非目之所得見也。\\n\\n**道隱無名。夫惟道，善貸且成。** \\n 道之所遇，無所不見，凡此十二者，皆道之見於事者也。而道之大全則隱於無名，惟其所遇，推其有餘以貸不足，物之賴之以成者如此。\",\"timestamp\":1637021243,\"title\":\"道德经第四十一章\"},\"digest\":\"1MIoSxGsqhkfWIJ4XLG6wIgBSbWUCR7tzsvvnGCxR5Y\",\"authorship\":{\"contributor\":\"0xDE931832Aee3ab46017A199256aB7A35F91b2517\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"jhVjrgt2Q7pHhyBovDifx545qtYYt7HKbvFYUyFj1tQ\\\",\\\"y\\\":\\\"yNIewMkFeqziE3o9kY6Yk_TTC_01RnXbrxD-3ZTTGlk\\\"}\",\"signature\":\"m1E3P-TdtUResyJFU5xZA4-2VSky4u47PkXhq-3QhsEKkEo3X8VFBb2Lnd8F-zbnOgcKsmUzA3vr9wRhWasywQ\",\"signingKeySignature\":\"0xaaf604a234b31133d20a81742f2ac8844b6280cd794d9e6456ecad3f6519a7c6421fc358178ab87538eea603fe23d6c665b6a143a3c887ae5464891a0d1903551c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"jhVjrgt2Q7pHhyBovDifx545qtYYt7HKbvFYUyFj1tQ\\\",\\\"y\\\":\\\"yNIewMkFeqziE3o9kY6Yk_TTC_01RnXbrxD-3ZTTGlk\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"1MIoSxGsqhkfWIJ4XLG6wIgBSbWUCR7tzsvvnGCxR5Y\"}"