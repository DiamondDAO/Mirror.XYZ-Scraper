"{\"content\":{\"body\":\"子贡曰：“然则夫子何方之依？”孔子曰：“丘，天之戮民也。虽 然，吾与汝共之。”子贡曰：“敢问其方？”孔子曰：“鱼相造乎水 ，人相造乎道。相造乎水者，穿池而养给；相造乎道者，无事而生定 。故曰：鱼相忘乎江湖，人相忘乎道术。”子贡曰：“敢问畸人？” 曰：“畸人者，畸于人而侔于天。故曰：天之小人，人之君子；人之 君子，天之小人也。” \\n \\n\\n　　颜回问仲尼曰：“孟孙才，其母死，哭泣无涕，中心不戚，居丧不 哀。无是三者，以善处丧盖鲁国，固有无其实而得其名者乎？回壹怪 之。”仲尼曰：“夫孟孙氏尽之矣，进于知矣，唯简之而不得，夫已 有所简矣。孟孙氏不知所以生，不知所以死。不知就先，不知就后。 若化为物，以待其所不知之化已乎。且方将化，恶知不化哉？方将不 化，恶知已化哉？吾特与汝，其梦未始觉者邪！且彼有骇形而无损心 ，有旦宅而无情死。孟孙氏特觉，人哭亦哭，是自其所以乃。且也相 与‘吾之’耳矣，庸讵知吾所谓‘吾之’乎？且汝梦为鸟而厉乎天， 梦为鱼而没于渊。不识今之言者，其觉者乎？其梦者乎？造适不及笑 ，献笑不及排，安排而去化，乃入于寥天一。” \\n \\n\\n　　意而子见许由，许由曰：“尧何以资汝？”意而子曰：“尧谓我： 汝必躬服仁义而明言是非。”许由曰：“而奚来为轵？夫尧既已黥汝 以仁义，而劓汝以是非矣。汝将何以游夫遥荡恣睢转徙之涂乎？” \\n \\n\\n　　意而子曰：“虽然，吾愿游于其藩。”许由曰：“不然。夫盲者无 以与乎眉目颜色之好，瞽者无以与乎青黄黼黻之观。”意而子曰：“ 夫无庄之失其美，据梁之失其力，黄帝之亡其知，皆在炉捶之间耳。 庸讵知夫造物者之不息我黥而补我劓，使我乘成以随先生邪？”许由 曰：“噫！未可知也。我为汝言其大略：吾师乎！吾师乎！赍万物而 不为义，泽及万世而不为仁，长于上古而不为老，覆载天地、刻雕众 形而不为巧。此所游已！ \\n \\n\\n　　颜回曰：“回益矣。”仲尼曰：“何谓也？”曰：“回忘仁义矣。 ”曰：“可矣，犹未也。”他日复见，曰：“回益矣。”曰：“何谓 也？”曰：“回忘礼乐矣！”曰：“可矣，犹未也。”他日复见，曰 ：“回益矣！”曰：“何谓也？”曰：“回坐忘矣。”仲尼蹴然曰： “何谓坐忘？”颜回曰：“堕肢体，黜聪明，离形去知，同于大通， 此谓坐忘。”仲尼曰：“同则无好也，化则无常也。而果其贤乎！丘 也请从而后也。” \\n \\n\\n　　子舆与子桑友。而霖雨十日，子舆曰：“子桑殆病矣！”裹饭而往 食之。至子桑之门，则若歌若哭，鼓琴曰：“父邪！母邪！天乎！人 乎！”有不任其声而趋举其诗焉。子舆入，曰：“子之歌诗，何故若 是？”曰：“吾思夫使我至此极者而弗得也。父母岂欲吾贫哉？天无 私覆，地无私载，天地岂私贫我哉？求其为之者而不得也！然而至此 极者，命也夫！\",\"timestamp\":1637492275,\"title\":\"da zong shi(5)\"},\"digest\":\"QyJaDRZKeynyWWrHSQIysw_VJJd6oBFy90x7hK5sZNg\",\"authorship\":{\"contributor\":\"0x822c798ff7De0114FC405e3402A589c14B6E9A84\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"fLoY7LGv_23xROtfeDfe7JNQZK26nzNPtyEsrMTcrtU\\\",\\\"y\\\":\\\"ek6k3YjNMtAgsalB1jDK8O6ce2frAzfDD_b1SnQzz5k\\\"}\",\"signature\":\"O0nbFhUwBnUvEMGaKpRiTxDopJl-tGDa0JEeYSIM4cdEbWjgS9n2e4QEBXD0E0JYxp2KUkFvLX15I5Bc35w-9Q\",\"signingKeySignature\":\"0xefe39b7003640a628edf6b49eac5c4b5f7c5862afaf928e90342be0479862bd8170c37134f6043f509e0e419426875a117d58e2fd2eec4eb8288b7e3761bfc0d1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"fLoY7LGv_23xROtfeDfe7JNQZK26nzNPtyEsrMTcrtU\\\",\\\"y\\\":\\\"ek6k3YjNMtAgsalB1jDK8O6ce2frAzfDD_b1SnQzz5k\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"QyJaDRZKeynyWWrHSQIysw_VJJd6oBFy90x7hK5sZNg\"}"