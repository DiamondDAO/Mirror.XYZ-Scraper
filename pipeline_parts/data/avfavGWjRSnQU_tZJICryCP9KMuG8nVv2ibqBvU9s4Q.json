"{\"content\":{\"body\":\"致虚极，守静笃①；万物并作②，吾以观复③。夫物芸芸④，各复归其根。归根⑤曰静，静曰⑥复命⑦。复命曰常⑧，知常曰明⑨。不知常，妄作凶。知常容⑩，容乃公，公乃全⑾，全乃天⑿，天乃道，道乃久，没身不殆。\\n\\n\\\\[译文\\\\]\\n\\n尽力使心灵的虚寂达到极点，使生活清静坚守不变。万物都一齐蓬勃生长，我从而考察其往复的道理。那万物纷纷芸芸，各自返回它的本根。返回到它的本根就叫做清静，清静就叫做复归于生命。复归于生命就叫自然，认识了自然规律就叫做聪明，不认识自然规律的轻妄举止，往往会出乱子和灾凶。认识自然规律的人是无所不包的，无所不包就会坦然公正，公正就能周全，周全才能符合自然的“道”，符合自然的道才能长久，终身不会遭到危险。\\n\\n　\\n\\n\\\\[注释\\\\]\\n\\n①致虚极，守静笃：虚和静都是形容人的心境是空明宁静状态，但由于外界的干扰、诱惑，人的私欲开始活动。因此心灵蔽塞不安，所以必须注意\\\"致虚\\\"和\\\"守静\\\"，以期恢复心灵的清明。极、笃，意为极度、顶点。\\n\\n②作：生长、发展、活动。\\n\\n③复：循环往复。\\n\\n④芸芸：茂盛、纷杂、繁多。\\n\\n⑤归根：根指道，归根即复归于道。\\n\\n⑥静曰：一本作\\\"是谓\\\"。\\n\\n⑦复命：复归本性，重新孕育新的生命。\\n\\n⑧常：指万物运动变化的永恒规律，即守常不变的规则。\\n\\n⑨明：明白、了解。\\n\\n⑩容：宽容、包容。\\n\\n⑾全：周到、周遍。\\n\\n⑿天：指自然的天，或为自然界的代称。\\n\\n　\\n\\n\\\\[延伸阅读1\\\\]王弼《道德经注》\\n\\n**致虚极，守静笃。** \\n 言致虚物之极，笃守静物之真正也。 \\n ** \\n 万物并作，** \\n 动作生长。 \\n ** \\n 吾以观复。** \\n 以虚静观其反复。凡有起於虚，动起於静，故万物虽并动作，卒复归於虚静，是物之极笃也。 \\n ** \\n 夫物芸芸，各复归其根。** \\n 各反其所始也。 \\n ** \\n 归根曰静，是谓复命，复命曰常， \\n **归根则静，故曰静。静则复命，故曰复命也。复命则得性命之常，故曰常也。 \\n ** \\n 知常曰明。不知常，妄作凶。** \\n 常之为物，不偏不彰，无皦昧之状，温凉之象，故曰知常曰明也。唯此复乃能包通万物，无所不容。失此以往，则邪入乎分，则物离其分，故曰不知常，则妄作凶也。 \\n ** \\n 知常容，** \\n 无所不包通也。 \\n ** \\n 容乃公，** \\n 无所不包通，则乃至于荡然公平也。 \\n ** \\n 公乃王，** \\n 荡然公平，则乃至于无所不周普也。 \\n ** \\n 王乃天，** \\n 无所不周普，则乃至于同乎天也。 \\n ** \\n 天乃道，** \\n 与天合德，体道大通，则乃至于极虚无也。 \\n ** \\n 道乃久， \\n **穷极虚无，得道之常，则乃至于不有极也。 \\n ** \\n 没身不殆。 \\n **无之为物，水火不能害，金石不能残。用之於心，则虎兕无所投其齿角，兵戈无所容其锋刃，何危殆之有乎？\\n\\n　\\n\\n\\\\[延伸阅读2\\\\]苏辙《老子解》\\n\\n**致虛極，守靜篤。** \\n 致虛不極，則有未亡也。守靜不篤，則動未亡也。丘山雖去，而微塵未盡，未為極與篤也。蓋致虛存虛，猶未離有，守靜存靜，猶陷於動，而況其他乎？不極不篤，而責虛靜之用，難矣。\\n\\n**萬物並作，吾以觀其復。** \\n 極虛篤靜以觀萬物之變，然後不為變之所亂。知凡作之未有不復者也，苟吾方且與萬物皆作，則不足以知之矣。\\n\\n**夫物芸芸，各歸其根。** \\n 萬物皆作於性，皆復於性，譬如華葉之生於根而歸於根，濤瀾之生於水而歸於水耳。\\n\\n**歸根日靜， \\n **苟未能自復於性，雖止動息念以求靜，非靜也。故惟歸根，然後為靜。　\\n\\n**靜曰復命**， \\n 命者，性之妙也。性猶可言，至於命則不可言矣。《易》曰：窮理盡性以至於命。聖人之學道，必始於窮理，中於盡性，終於復命。仁義禮樂，聖人之所以接物也，而仁義禮樂之用，必有所以然者。不知其所以然，徇其名而為之，世俗之士也。知其所以然而後行之，君子也。此之謂窮理。雖然盡心以窮理而後得之，不求則不得也。事物日構於前，必求而後能應，則其為力也勞，而為功也少。聖人外不為物所蔽，其性湛然，不勉而中，不思而得，物至而能應，此之謂盡性。雖然，此吾性也，猶有物我之辨焉，則幾於妄矣。君之命日命，天之命曰命，以性接物，而不知其為我，是以寄之命也。此之謂復命。\\n\\n**復命日常， \\n **方其作也，雖天地山河之大，未有不變壞。不常者惟復於性，而後湛然常存矣。\\n\\n**知常日明。** \\n 不以復性為明，則皆世俗之智，雖自謂明，而非明也。\\n\\n**不知常，妄作凶。** \\n 不知復性，則綠物而動，無作而非凶，雖得於一時，而失之遠矣。\\n\\n**知常容，** \\n 方迷於妄，則自是而非，彼物皆吾敵，吾何以容之？苟知其皆妄，則雖仇－憐，猶將哀而憐之，夫何所不容哉？\\n\\n**容乃公，** \\n 無所不容，則彼我之情盡，而尚誰私乎？\\n\\n**公乃王，** \\n 無所不公，則天下將往而歸之矣。\\n\\n**王乃天，** \\n 無所不懷雖天何以加之。\\n\\n**天乃道， \\n **天猶有形，至於道則極矣，然而雖道外不能復進於此矣。\\n\\n**道乃久，沒身不殆。**\",\"timestamp\":1637017871,\"title\":\"道德经第十六章\"},\"digest\":\"_YJALG6YpK6r35kaswOtiR7IgmGc1xSkZvWb-zF9T5A\",\"authorship\":{\"contributor\":\"0x2ed518EFFAdC4C58509addfC0d4120dEdb5A6544\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"uueByjvVsqN0oO1Jycc4bGSHkJO4h8_vLq8qY4ugIII\\\",\\\"y\\\":\\\"FHxLQPjc4qhbg7LSAVA8lOTiq4QwYFgNnZoABq8k7GM\\\"}\",\"signature\":\"0qF43-WhXICXgNyMs8j2YK9i1ZX6SV1kD6VOaCVBQlxSYTnXNPPLr3Ss8aZszljrVoLUBvOGECrsWgxzU0h2Xw\",\"signingKeySignature\":\"0x07a490314cc19312d93e4897b0f2e26e208029655c4901e52025e7fc254b64f23c9817dff8257828750ddf8384153e789b05d9014c2b5ad2d07381c6a2e41b261b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"uueByjvVsqN0oO1Jycc4bGSHkJO4h8_vLq8qY4ugIII\\\",\\\"y\\\":\\\"FHxLQPjc4qhbg7LSAVA8lOTiq4QwYFgNnZoABq8k7GM\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"_YJALG6YpK6r35kaswOtiR7IgmGc1xSkZvWb-zF9T5A\"}"