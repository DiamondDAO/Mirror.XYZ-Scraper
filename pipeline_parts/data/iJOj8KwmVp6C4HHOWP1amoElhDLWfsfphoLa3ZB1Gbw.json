"{\"content\":{\"body\":\"执大象①，天下往。往而不害，安平太②。乐与饵③，过客止，道之出口，淡乎其无味，视之不足见，听之不足闻，用之不足既④。\\n\\n\\\\[译文\\\\]\\n\\n谁掌握了那伟大的“道”，普天下的人们便都来向他投靠，向往、投靠他而不互相妨害，于是大家就和平而安泰、宁静。音乐和美好的食物，使过路的人都为之停步，用言语来表述大道，是平淡而无味儿的，看它，看也看不见，听它，听也听不见，而它的作用，却是无穷无尽的，无限制的。\\n\\n　\\n\\n\\\\[注释\\\\]\\n\\n1、大象：大道之象。\\n\\n2、安平太：安，乃，则，于是。太，同“泰”，平和、安宁的意思。\\n\\n3、乐与饵：音乐和美食。\\n\\n4、既：尽的意思。\\n\\n \\n\\n\\\\[延伸阅读1\\\\]王弼《道德经注》\\n\\n**执大象，天下往。** \\n 大象，天象之母也，不寒，不温，不凉，故能包统万物，无所犯伤。主若执之，则天下往也。 \\n ** \\n 往而不害，安平大。** \\n 无形无识，不徧不彰，故万物得往而不害妨也。 \\n ** \\n 乐与饵，过客止。道之出口，淡乎其无味，视之不足见，听之不足闻，用之不足既。 \\n **言道之深大。人闻道之言，乃更不如乐与饵应时感，悦人心也。乐与饵则能令过客止，而道之出言，淡然无味。视之不足见，则不足以悦其目；听之不足闻，则不足以娱其耳。若无所中，然乃之，不可穷极也。\\n\\n　\\n\\n\\\\[延伸阅读2\\\\]苏辙《老子解》\\n\\n**執大象，天下往。** \\n 道非有無，故謂之大象。苟其昭然有形，則有同有異。同者好之，異者惡之。好之則來，惡之則去，不足以使天下皆往矣。\\n\\n**往而不害，安平泰。** \\n 有好有惡，則有所利有所害；好惡既盡，則其於萬物皆無害矣。故至者無不安，無不平，無不泰。　\\n\\n**樂與餌，過客止。道之出口，淡乎其無味，視之不足見，聽之不足聞，用之不可既。** \\n 作樂設餌，以待來者，豈不足以止過客哉。然而樂闋餌盡，彼將拾之而去。若夫執大象以待天下，天下不知好之，又況得而惡之乎？雖無臭味形色聲音以悅人，而其用不可盡矣。\",\"timestamp\":1637019638,\"title\":\"道德经第三十五章\"},\"digest\":\"XZrIjPp8-DkguLZi6Wb8pE3ZiaGuJ-_Jd6NPEJalvFg\",\"authorship\":{\"contributor\":\"0x80ba7e5180e46CF9c3Ab1C54364F7ebc9784EE57\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"KlyAy9A0cuYUaqKrPLjgCDJUasS3-fOhX44yjnF8240\\\",\\\"y\\\":\\\"bGgCtx0WLwquDCXhPtQSaiuoNyEIsKjipNVXIdQOgPo\\\"}\",\"signature\":\"9NsmPrK7--OhF-aZiaPvWEt0DUQ2wPdSfq5GbYLV0P-dF-Y-EBECPZVxLVVOH-DCDpgLGGBQieHeML8AS8nE9Q\",\"signingKeySignature\":\"0x3570cdd1c258b81cfbf33f24e620e4b8011c9919afabbe8e587b3182238aa06004484fbb04235e5ba2c6465adad9d7b4764781a1a9af0e4b011b956cd5aa9a691c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"KlyAy9A0cuYUaqKrPLjgCDJUasS3-fOhX44yjnF8240\\\",\\\"y\\\":\\\"bGgCtx0WLwquDCXhPtQSaiuoNyEIsKjipNVXIdQOgPo\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"XZrIjPp8-DkguLZi6Wb8pE3ZiaGuJ-_Jd6NPEJalvFg\"}"