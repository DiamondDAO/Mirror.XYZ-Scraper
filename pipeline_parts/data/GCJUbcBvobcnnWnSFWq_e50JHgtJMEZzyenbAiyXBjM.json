"{\"content\":{\"body\":\"                                                                                                                                                **宋濂 著**\\n\\n       余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。\\n\\n       当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四肢僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绣绮，戴朱缨宝饰之帽子，腰白玉之环，左配刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。\\n\\n       今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？\\n\\n       今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！\\n\\n       东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辨，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知余者哉！\\n\\n![宋濂](https://images.mirror-media.xyz/publication-images/f9jUGFihZITRMjfa2XQIh.png?height=251&width=203)\\n\\n\",\"timestamp\":1641130262,\"title\":\"                     送东阳马生序\"},\"digest\":\"3ANRwJywl6g7VegX_jL5CL37NVJYendxnX2AlmHyg1Q\",\"authorship\":{\"contributor\":\"0x7c7061973A62C63644C172C305148cb8B6e454c1\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"HMejO5BEPXwg6AMY3p8e3_Yn6DCGGB6C2__-pzE0CKA\\\",\\\"y\\\":\\\"ypd2RNiQNcFT77572tH7ek4xpBoWD4jIo7_GOjj6xCk\\\"}\",\"signature\":\"H6X_CZqOefZfOVRO996jvMkSckXgtVGOsEGuD0T5IGffWnoiZ-wJ_kJ4kahwRob39xtKY6_aydoXbEpy0Qh_DA\",\"signingKeySignature\":\"0x999a9f9b09c70196437cd2e50874a06504c4e4f1406bf63d2a87f0e0ec9b24014615a41e997b77eced6df8aba6a8be28e47f7f8bc7a04f8a3acf133c9229db5b1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"HMejO5BEPXwg6AMY3p8e3_Yn6DCGGB6C2__-pzE0CKA\\\",\\\"y\\\":\\\"ypd2RNiQNcFT77572tH7ek4xpBoWD4jIo7_GOjj6xCk\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"3ANRwJywl6g7VegX_jL5CL37NVJYendxnX2AlmHyg1Q\"}"