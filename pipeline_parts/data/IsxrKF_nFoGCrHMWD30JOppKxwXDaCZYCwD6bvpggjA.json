"{\"content\":{\"body\":\"子祀曰：“女恶之乎？”曰：“亡，予何恶！浸假而化予之左臂以 为鸡，予因以求时夜；浸假而化予之右臂以为弹，予因以求鸮炙；浸 假而化予之尻以为轮，以神为马，予因以乘之，岂更驾哉！且夫得者， 时也；失者，顺也。安时而处顺，哀乐不能入也，此古之所谓县解也， 而不能自解者，物有结之。且夫物不胜天久矣，吾又何恶焉！” \\n \\n\\n　　俄而子来有病，喘喘然将死。其妻子环而泣之。子犁往问之，曰： “叱！避！无怛化！”倚其户与之语曰：“伟哉造化！又将奚以汝为 ？将奚以汝适？以汝为鼠肝乎？以汝为虫臂乎？”子来曰：“父母于 子，东西南北，唯命之从。阴阳于人，不翅于父母。彼近吾死而我不 听，我则悍矣，彼何罪焉？夫大块以载我以形，劳我以生，佚我以老 ，息我以死。故善吾生者，乃所以善吾死也。今大冶铸金，金踊跃曰 ：‘我且必为镆铘！’大冶必以为不祥之金。今一犯人之形而曰：‘ 人耳！人耳！’夫造化者必以为不祥之人。今一以天地为大炉，以造 化为大冶，恶乎往而不可哉！”成然寐，蘧然觉。 \\n \\n\\n　　子桑户、孟子反、子琴张三人相与友曰：“孰能相与于无相与，相 为于无相为；孰能登天游雾，挠挑无极，相忘以生，无所穷终！”三 人相视而笑，莫逆于心，遂相与友。 \\n \\n\\n　　莫然有间，而子桑户死，未葬。孔子闻之，使子贡往侍事焉。或编 曲，或鼓琴，相和而歌曰：“嗟来桑户乎！嗟来桑户乎！而已反其真 ，而我犹为人猗！”子贡趋而进曰：“敢问临尸而歌，礼乎？”二人 相视而笑曰：“是恶知礼意！”子贡反，以告孔子曰：“彼何人者邪 ？修行无有而外其形骸，临尸而歌，颜色不变，无以命之。彼何人者 邪？”孔子曰：“彼游方之外者也，而丘游方之内者也。外内不相及 ，而丘使女往吊之，丘则陋矣！彼方且与造物者为人，而游乎天地之 一气。彼以生为附赘县疣，以死为决囗（“病”字以“丸”代“丙” 音ｈｕａｎ４）溃痈。夫若然者，又恶知死生先后之所在！假于异物 ，托于同体；忘其肝胆，遗其耳目；反复终始，不知端倪；芒然仿徨 乎尘垢之外，逍遥乎无为之业。彼又恶能愦愦然为世俗之礼，以观众 人之耳目哉！”\",\"timestamp\":1637492252,\"title\":\"da zong shi(4)\"},\"digest\":\"b3bfWR0v1-8PzifmVDTVlSUloTs9xeYNGD0orjxF3pM\",\"authorship\":{\"contributor\":\"0x822c798ff7De0114FC405e3402A589c14B6E9A84\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"fLoY7LGv_23xROtfeDfe7JNQZK26nzNPtyEsrMTcrtU\\\",\\\"y\\\":\\\"ek6k3YjNMtAgsalB1jDK8O6ce2frAzfDD_b1SnQzz5k\\\"}\",\"signature\":\"AHrHXCz3Tv1mRNnVJ8aczNvvzkJZTeU6zEOfuIZmW2eUzR_Psy2ueqhhsXriAAQudnWB99La2_4NApgFCOLitg\",\"signingKeySignature\":\"0xefe39b7003640a628edf6b49eac5c4b5f7c5862afaf928e90342be0479862bd8170c37134f6043f509e0e419426875a117d58e2fd2eec4eb8288b7e3761bfc0d1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"fLoY7LGv_23xROtfeDfe7JNQZK26nzNPtyEsrMTcrtU\\\",\\\"y\\\":\\\"ek6k3YjNMtAgsalB1jDK8O6ce2frAzfDD_b1SnQzz5k\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"b3bfWR0v1-8PzifmVDTVlSUloTs9xeYNGD0orjxF3pM\"}"