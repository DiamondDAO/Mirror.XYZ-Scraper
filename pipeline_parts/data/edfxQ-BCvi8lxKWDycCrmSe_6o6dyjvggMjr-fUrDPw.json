"{\"content\":{\"body\":\"先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。\\n\\n宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。\\n\\n侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。\\n\\n将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。\\n\\n亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。\\n\\n臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。\\n\\n先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。\\n\\n愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏，臣不胜受恩感激。\\n\\n今当远离，临表涕零，不知所言。\",\"timestamp\":1640932703,\"title\":\"摘录《出师表》\"},\"digest\":\"7u3G7ppYbQAba1H3gprcr16pQBbZdDL2R2478rkde0E\",\"authorship\":{\"contributor\":\"0xbdBEB99908Ea393585A60424F54b91D51438Aa9a\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"5_VAGuETJ_s7n0ZV4w1HsDCg16KxMTdkZaLQT-T0pLs\\\",\\\"y\\\":\\\"ZbVbL3r0Ab6hzr3DJipuXc6yeMbHPvM1uF_ClaeQzL4\\\"}\",\"signature\":\"-a0DPCyTXowQeCxAgfjLHYDM3o5zQJKGdIeoz9CD1xF2sUeLDHQvkQuhq0D3E5TrUbU2S2BXAICeTPfQOdmUbA\",\"signingKeySignature\":\"0x0f979c43c489c91794bc356fafa5ac616e4e30b50a51da8a66b589c2443cb6a74444bac016e16acd690ca4dea4ce52c22b75afa4cbe78678ed4374ef1ba142ce1b\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"5_VAGuETJ_s7n0ZV4w1HsDCg16KxMTdkZaLQT-T0pLs\\\",\\\"y\\\":\\\"ZbVbL3r0Ab6hzr3DJipuXc6yeMbHPvM1uF_ClaeQzL4\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"7u3G7ppYbQAba1H3gprcr16pQBbZdDL2R2478rkde0E\"}"