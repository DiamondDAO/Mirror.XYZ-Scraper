"{\"content\":{\"body\":\"仲尼曰：“丘也尝使于楚矣，适见豚子食于其死母者。少焉眴若， 皆弃之而走。不见己焉尔，不得其类焉尔。所爱其母者，非爱其形 也，爱使其形者也。战而死者，其人之葬也不以翣资；刖者之屡，无 为爱之。皆无其本矣。为天子之诸御：不爪翦，不穿耳；取妻者止于 外，不得复使。形全犹足以为尔，而况全德之人乎！今哀骀它未言而 信，无功而亲，使人授己国，唯恐其不受也，是必才全而德不形者也 。” \\n \\n\\n　　哀公曰：“何谓才全？”仲尼曰：“死生、存亡、穷达、贫��、贤 与不肖、毁誉、饥渴、寒暑，是事之变、命之行也。日夜相代乎前， 而知不能规乎其始者也。故不足以滑和，不可入于灵府。使之和豫， 通而不失于兑。使日夜无隙，而与物为春，是接而生时于心者也。是 之谓才全。”“何谓德不形？”曰：“平者，水停之盛也。其可以为 法也，内保之而外不荡也。德者，成和之修也。德不形者，物不能离 也。” \\n \\n\\n　　哀公异日以告闵子曰：“始也吾以南面而君天下，执民之纪而忧其 死，吾自以为至通矣。今吾闻至人之言，恐吾无其实，轻用吾身而亡 吾国。吾与孔丘非君臣也，德友而已矣！” \\n \\n\\n　　闉跂支离无脣说卫灵公，灵公说之，而视全人：其脰肩肩。甕 囗（上“央”下“瓦”音ａｎｇ４）大瘿说齐桓公，桓公说之，而视 全人：其脰肩肩。故德有所长而形有所忘。人不忘其所忘而忘其所不 忘，此谓诚忘。 \\n \\n\\n　　故圣人有所游，而知为孽，约为胶，德为接，工为商。圣人不谋， 恶用知？不斵，恶用胶？无丧，恶用德？不货，恶用商？四者，天鬻也 。天鬻者，天食也。既受食于天，又恶用人！ \\n \\n\\n　　有人之形，无人之情。有人之形，故群于人；无人之情，故是非不 得于身。眇乎小哉，所以属于人也；謷乎大哉，独成其天。 \\n \\n\\n　　惠子谓庄子曰：“人故无情乎？”庄子曰：“然。”惠子曰：“人 而无情，何以谓之人？”庄子曰：“道与之貌，天与之形，恶得不谓 之人？”惠子曰：“既谓之人，恶得无情？”庄子曰：“是非吾所谓 情也。吾所谓无情者，言人之不以好恶内伤其身，常因自然而不益生 也。”惠子曰：“不益生，何以有其身？”庄子曰：“道与之貌，天 与之形，无以好恶内伤其身。今子外乎子之神，劳乎子之精，倚树而 吟，据槁梧而瞑。天选子之形，子以坚白鸣。”\",\"timestamp\":1637463239,\"title\":\"de chong fu(3)\"},\"digest\":\"Nhp9b4NYIZOPbxmfHOVY-ChgIjGtFdkugN_u5lk1hUY\",\"authorship\":{\"contributor\":\"0xeC5955dAaAd7613f856468572A0Fd5CbE3F8c551\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"Pn5PLlwmVww0MjDjRt-cKyb80EVd-uVe6LWvzmGclps\\\",\\\"y\\\":\\\"0ENecl_vQMLQuFdyejAVz_FyRbKIuCsZCwwYFVZRH4o\\\"}\",\"signature\":\"VhsRpkSVQ1IK3psAHSgtj-H21SD0nazI_PxD0brrUS8dyeMKA6DjggXDsfMDL6ktxOWYv2JZMbQf6qZNOY7vaw\",\"signingKeySignature\":\"0x0195b6a24670d231ba3d119516c1e0c636bc2edc7462d11635efeb4eb5c8541d7dc130e5e224d67ced2117ae249256303aecbba215f484fc7024b12ce96c69911c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"Pn5PLlwmVww0MjDjRt-cKyb80EVd-uVe6LWvzmGclps\\\",\\\"y\\\":\\\"0ENecl_vQMLQuFdyejAVz_FyRbKIuCsZCwwYFVZRH4o\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"Nhp9b4NYIZOPbxmfHOVY-ChgIjGtFdkugN_u5lk1hUY\"}"