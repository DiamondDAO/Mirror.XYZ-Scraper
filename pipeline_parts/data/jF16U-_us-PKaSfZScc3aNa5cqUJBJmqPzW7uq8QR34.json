"{\"content\":{\"body\":\"第三章 \\n \\\\[原文\\\\]\\n\\n不上贤①，使民不争；不贵难得之货②，使民不为盗③；不见可欲④，使民不乱。是以圣人之治也，虚其心⑤，实其腹，弱其志⑥，强其骨，恒使民无知、无欲也。使夫知不敢⑦、弗为而已⑧，则无不治矣⑨。 \\n \\n\\n\\\\[译文\\\\]\\n\\n不推崇有才德的人，导使老百姓不互相争夺；不珍爱难得的财物，导使老百姓不去偷窃；不显耀足以引起贪心的事物，导使民心不被迷乱。因此，圣人的治理原则是：排空百姓的心机，填饱百姓的肚腹，减弱百姓的竞争意图，增强百姓的筋骨体魄，经常使老百姓没有智巧，没有欲望。致使那些有才智的人也不敢妄为造事。圣人按照“无为”的原则去做，办事顺应自然，那么，天才就不会不太平了。 \\n \\n\\n\\\\[注释\\\\]\\n\\n①上贤：上，同“尚”，即崇尚，尊崇。贤：有德行、有才能的人。\\n\\n②贵：重视，珍贵。货：财物。\\n\\n③盗：窃取财物。\\n\\n④见（xian）：通“现”，出现，显露。此是显示，炫耀的意思。\\n\\n⑤虚其心：虚，空虚。心：古人以为心主思维，此指思想，头脑。虚其心，使他们心里空虚，无思无欲。\\n\\n⑥弱其志：使他们减弱志气。削弱他们竞争的意图。\\n\\n⑦敢：进取。\\n\\n⑧弗为：同“无为”。\\n\\n⑨治：治理，此意是治理得天下太平。\\n\\n　\\n\\n\\\\[延伸阅读1\\\\]王弼《道德经注》\\n\\n**不尚贤，使民不争；不贵难得之货，使民不为盗；不见可欲，使心不乱。** \\n 贤，犹能也。尚者，嘉之名也。贵者，隆之称也。唯能是任，尚也曷为？唯用是施，贵之何为？尚贤显名，荣过其任，为而常校能相射。贵货过用，贪者竞趣，穿窬探箧，没命而盗。故可欲不见，则心无所乱也。 \\n ** \\n 是以圣人之治，虚其心，实其腹，** \\n 心怀智而腹怀食，虚有智而实无知也。 \\n ** \\n 弱其志，强其骨。** \\n 骨无知以干，志生事以乱。 \\n ** \\n 常使民无知无欲，** \\n 守其真也。 \\n ** \\n 使夫知者不敢为也。** \\n 知者谓知为也。 \\n ** \\n 为无为则无不治。**\\n\\n　\\n\\n\\\\[延伸阅读2\\\\]苏辙《老子解》\\n\\n**不尚賢，使民不爭；不貴難得之貨，使民不為盜；不見可欲，使心不亂。是以聖人之治也，虛其心，實其腹，弱其志，強其骨。** \\n 尚賢，則民恥於不若而至於爭。貴難得之貨，則民病於無有而至於盜。見可欲，則民患於不得而至於亂。雖然天下知三者之為息，而欲舉而廢之，則惑矣。聖人不然，未嘗不用賢也，獨不尚賢耳。未嘗棄難得之貨也，獨不貴之耳。未嘗去可欲也，獨不見之耳。夫是以賢者用而民不爭，難得之貨可欲之事畢效於前，而盜賊禍亂不起，是不亦虛其心而不害腹之實，弱其志而不害骨之強也哉。今將舉賢而尚之，寶貨而貴之，街可欲以示之，則是心與腹皆實也。若舉而廢之，則是志與骨皆弱也。心與腹皆實，則民爭；志與骨皆弱，則無以立矣。\\n\\n**常使民無知無欲，使夫知者不敢為也。** \\n 不以三者街之，則民不知所慕，澹乎其無欲，雖有智者，無所用巧矣。 　\\n\\n**為無為，則無不治矣。** \\n 即用三者之自然而不尚、不貴、不見，所謂為無為也。\",\"timestamp\":1636930627,\"title\":\"道德经第三章\"},\"digest\":\"4NL3O0o7dAwjDAMQiCIUEd2dIgAmn3DyxteNIQ1xFA8\",\"authorship\":{\"contributor\":\"0xC77B2764694eA10c26B4bE141119f2fD7a329174\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"VTgNLv1_WNjAmXJEDtGpZ12L_zvBm0606HKkUopschE\\\",\\\"y\\\":\\\"MBmi7EYGPnYOdvR2K2nb4m9FId7BJ--G9X1iFLSKVvo\\\"}\",\"signature\":\"SH8K8Uu9UnKEarxMo9Gja2UjOowjQo82734Zn1btKHNAECHpEB6ae6oAzlmuwKbl3oVAUHCrSzCMeKoDmENF_Q\",\"signingKeySignature\":\"0x858664ee719648c1924df3d7273ac01a8cf7385143d75629521ec6463c82bbfb55f2e5ee4fdd8fa88e2dcd8432fbd1a1b61658f8a5b08dd2bd792b885b6bec5f1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"VTgNLv1_WNjAmXJEDtGpZ12L_zvBm0606HKkUopschE\\\",\\\"y\\\":\\\"MBmi7EYGPnYOdvR2K2nb4m9FId7BJ--G9X1iFLSKVvo\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"4NL3O0o7dAwjDAMQiCIUEd2dIgAmn3DyxteNIQ1xFA8\"}"