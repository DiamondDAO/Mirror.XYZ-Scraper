"{\"content\":{\"body\":\"# 蜀道难\\n\\n[李白](https://so.gushiwen.cn/authorv_b90660e3e492.aspx) [〔唐代〕](https://so.gushiwen.cn/shiwens/default.aspx?cstr=%e5%94%90%e4%bb%a3)\\n\\n噫吁嚱，危乎高哉！ \\n 蜀道之难，难于上青天！ \\n 蚕丛及鱼凫，开国何茫然！ \\n 尔来四万八千岁，不与秦塞通人烟。 \\n 西当太白有鸟道，可以横绝峨眉巅。 \\n 地崩山摧壮士死，然后天梯石栈相钩连。 \\n 上有六龙回日之高标，下有冲波逆折之回川。 \\n 黄鹤之飞尚不得过，猿猱欲度愁攀援。 \\n 青泥何盘盘，百步九折萦岩峦。 \\n 扪参历井仰胁息，以手抚膺坐长叹。\\n\\n问君西游何时还？畏途巉岩不可攀。 \\n 但见悲鸟号古木，雄飞雌从绕林间。 \\n 又闻子规啼夜月，愁空山。 \\n 蜀道之难，难于上青天，使人听此凋朱颜！ \\n 连峰去天不盈尺，枯松倒挂倚绝壁。 \\n 飞湍瀑流争喧豗，砯崖转石万壑雷。 \\n 其险也如此，嗟尔远道之人胡为乎来哉！(也如此 一作：也若此)\\n\\n剑阁峥嵘而崔嵬，一夫当关，万夫莫开。 \\n 所守或匪亲，化为狼与豺。 \\n 朝避猛虎，夕避长蛇，磨牙吮血，杀人如麻。 \\n 锦城虽云乐，不如早还家。 \\n 蜀道之难，难于上青天，侧身西望长咨嗟！\",\"timestamp\":1641439477,\"title\":\"蜀道难\"},\"digest\":\"X5YufOzkrqTOYT5lqC2G7GEV2DMo_uOwkM9BeboFahc\",\"authorship\":{\"contributor\":\"0x83D2E472495f408BD0Bc85702F4bE5EF1acAee80\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"AoX32NUIFpCt6ODW4ttTaGSnKi3Lgo_KKCEhyG1NqgM\\\",\\\"y\\\":\\\"GZ1zKZpLlNTv1jQp5AturXLeidsjTs_fvKoJSJQfzTo\\\"}\",\"signature\":\"prn_myU1xCYgaI9j17TENHPV7aMDCh9JCyOFxUMLKxMqnFGwJ6l33WVfRjB8-p97NpauEDvEKQChjNB_OGCaiw\",\"signingKeySignature\":\"0x91ff0fe37c4e4cb306c10d23c27eca1d59be50ba62ba048d0a0ea13f8994d26f582da536eda17380202c7e900640af714b2cadc4a51299128f4bf02ee6bace5a1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"AoX32NUIFpCt6ODW4ttTaGSnKi3Lgo_KKCEhyG1NqgM\\\",\\\"y\\\":\\\"GZ1zKZpLlNTv1jQp5AturXLeidsjTs_fvKoJSJQfzTo\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"X5YufOzkrqTOYT5lqC2G7GEV2DMo_uOwkM9BeboFahc\"}"