"{\"content\":{\"body\":\"知人者智，自知者明。胜人者有力，自胜者强①。知足者富，强行②者有志，不失其所者久，死而不亡③者寿。\\n\\n\\\\[译文\\\\]\\n\\n能了解、认识别人叫做智慧，能认识、了解自己才算聪明。能战胜别人是有力的，能克制自己的弱点才算刚强。知道满足的人才是富有人。坚持力行、努力不懈的就是有志。不离失本分的人就能长久不衰，身虽死而“道”仍存的，才算真正的长寿。\\n\\n　\\n\\n\\\\[注释\\\\]\\n\\n1、强：刚强、果决。\\n\\n2、强行：坚持不懈、持之以恒。\\n\\n3、死而不亡：身虽死而“道”犹存。\\n\\n \\n\\n\\\\[延伸阅读1\\\\]王弼《道德经注》\\n\\n**知人者智，自知者明。** \\n 知人者，智而已矣，未若自知者，超智之上也。 \\n ** \\n 胜人者有力，自胜者强。** \\n 胜人者，有力而已矣。未若自胜者，无物以损其力。用其智於人，未若用其智於己也；用其力於人，未若用其力於己也。明用於己，则物无避焉；力用於己，则物无改焉。 \\n ** \\n 知足者富，** \\n 知足自不失，故富也。 \\n ** \\n 强行者有志。** \\n 勤能行之，其志必获，故曰强行者有志矣。 \\n ** \\n 不失其所者久，** \\n 以明自察，量力而行，不失其所，必获久长矣。 \\n ** \\n 死而不亡者寿。 \\n **虽死而以为生之道不亡，乃得全其寿。身没而道犹存，况身存而道不卒乎？\\n\\n　\\n\\n\\\\[延伸阅读2\\\\]苏辙《老子解》\\n\\n**知人者智，自知者明。** \\n 分別為知，蔽盡為明。分別之心未除，故止於知人而不能自知。蔽盡則無復分別，故能自知，而又可以及人也。\\n\\n**勝人者有力，自勝者強。** \\n 力能及人而不能及我，能克己復性則非力之所及，故可謂強矣。\\n\\n**知足者富。** \\n 知足者所遇而足，則未嘗不富矣。雖有天下而常挾不足之心以處之，則是終身不能富也。\\n\\n**強行者有志。** \\n 不與物爭而自強不息，物莫能奪其志也。\\n\\n**不失其所者久。** \\n 物變無窮，而心未嘗失，則久矣。\\n\\n**死而不亡者壽。** \\n 死生之變亦大矣；而其性湛然不亡，此古之至人能不生不死者也。\",\"timestamp\":1637019489,\"title\":\"道德经第三十三章\"},\"digest\":\"Nnq71RebpoanRMQJrsJLf2B5y6RCvf80_-n_kL7A0_0\",\"authorship\":{\"contributor\":\"0xB066581f7Fe89ba3C024123cb8989C30891cE8F3\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"3O2uQEuvKeiadSxG0TAVZZ7_zvw6MBYfnht1ISl0re4\\\",\\\"y\\\":\\\"Q0awzRzwc1msw2yj2i9nCZp5YQzHLVWangSR7-cXdZc\\\"}\",\"signature\":\"vJ55gZm7LjigW0F2RfH4Isg15x5J9GSmuO9R0TLOV3pe_o-dvZeQ0qkWhbinTyx7ztGG_GmDW4bfwgx2pt5Hvg\",\"signingKeySignature\":\"0x2e1465baef505d70e593a8e9e37f82866ba070d38ea49a286d3b3c88f69951e63fb47b1d658f925db5bf5e0d551116f25f5ffade2e368818376b5c28cd0c93621c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"3O2uQEuvKeiadSxG0TAVZZ7_zvw6MBYfnht1ISl0re4\\\",\\\"y\\\":\\\"Q0awzRzwc1msw2yj2i9nCZp5YQzHLVWangSR7-cXdZc\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"Nnq71RebpoanRMQJrsJLf2B5y6RCvf80_-n_kL7A0_0\"}"