"{\"content\":{\"body\":\"以道佐人主者，不以兵强天下，其事好还①。师之所处，荆棘生焉。大军之后，必有凶年②。善有果③而已，不敢④以取强⑤。果而勿矜，果而勿伐，果而勿骄，果而不得已，果而勿强。物壮⑥则老，是谓不道⑦，不道早已⑧。\\n\\n\\\\[译文\\\\]\\n\\n依照“道”的原则辅佐君主的人，不以兵力逞强于天下。穷兵黩武这种事必然会得到报应。军队所到的地方，荆棘横生，大战之后，一定会出现荒年。善于用兵的人，只要达到用兵的目的也就可以了，并不以兵力强大而逞强好斗。达到目的了却不自我矜持，达到目的了也不去夸耀骄傲，达到目的了也不要自以为是，达到目的却出于不得已，达到目的却不逞强。事物过去强大就会走向衰朽，这就说明它不符合于“道”，不符合于“道”的，就会很快死亡。\\n\\n　\\n\\n\\\\[注释\\\\]\\n\\n1、其事好还：用兵这件事一定能得到还报。还：还报、报应。\\n\\n2、凶年：荒年、灾年。\\n\\n3、善有果：果，成功之意。指达到获胜的目的。\\n\\n4、不敢：帛书本为“毋以取强”。\\n\\n5、取强：逞强、好胜。\\n\\n6、物壮：强壮、强硬。\\n\\n7、不道：不合乎于“道”。\\n\\n8、早已：早死、很快完结。\\n\\n \\n\\n\\\\[延伸阅读1\\\\]王弼《道德经注》\\n\\n**以道佐人主者，不以兵强天下，** \\n 以道佐人主，尚不可以兵强於天下，况人主躬於道者乎？ \\n ** \\n 其事好还。** \\n 为始者务欲立功生事，而有道者务欲还反无为，故云其事好还也。 \\n ** \\n 师之所处，荆棘生焉。大军之后，必有凶年。** \\n 言师凶害之物也，无有所济，必有所伤。贼害人民，残荒田亩，故约荆棘生也。 \\n ** \\n 善有果而己，不敢以取强。** \\n 果，犹济也。言善用师者，趣以济难而已矣，不以兵力取强於天下矣。 \\n ** \\n 果而勿矜，果而勿伐，果而勿骄，** \\n 吾不以师道为尚，不得已而用，何矜骄之有也。 \\n ** \\n 果而不得已，果而勿强。** \\n 言用兵虽趣功果济难，然时故不得已当复，用者但当以除暴乱，不遂用果以为强也。 \\n ** \\n 物壮则老，是谓不道，不道早已。 \\n **壮，武力暴兴也，喻以兵强於天下者也。飘风不终朝，骤雨不终日，故暴兴必不道早已也。\\n\\n　\\n\\n\\\\[延伸阅读2\\\\]苏辙《老子解》\\n\\n**以道佐人主者，不以兵強天下，其事好還。** \\n 聖人用兵，皆出不得已。非不得已而欲以強勝天下，雖或能勝，其禍必還報之。楚靈、齊湣、秦始皇、漢孝武，或以殺其身，或以禍其子孫。人之所毒，鬼之所疾，未有得免者也。\\n\\n**師之所處，荊棘生焉。大軍之後，必有凶年。** \\n 兵之所在，民事廢，故田不修。用兵之後，殺氣勝，故年穀傷。凡兵皆然，而況以兵強天下者耶？ \\n ** \\n 故善者果而已，不敢以取強。** \\n 果，次也。德所不能綏，政所不能服，不得已而後以兵次之耳。 \\n ** \\n 果而勿矜，果而勿伐，果而勿驕，果而不得已，是果而勿強。** \\n 勿矜、勿伐、勿驕、不得已四者，所以為勿強也。 \\n ** \\n 物壯則老，是謂不道，不道早已。** \\n 壯之必老，物無不然者。唯有道者成而若缺，盈而若沖，未嘗壯，故未嘗老，未嘗死。以兵強天下，壯亦甚矣，而能無老乎？\",\"timestamp\":1637019272,\"title\":\"道德经第三十章\"},\"digest\":\"TolnniwBlbv3sTrTRBZIlNmPcUPT2_Za66Z8JPxtMe8\",\"authorship\":{\"contributor\":\"0xf6D7ADca0D2A107a03605A1c3D307e507c0F2A73\",\"signingKey\":\"{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"sTOwhfqTlH2HkbtGR5ovDI9nzUTmFvkImLDilUyzUAo\\\",\\\"y\\\":\\\"Anm_7oXspzF2aKbpV9ctze96A-aY9QBiAD10XYICPUQ\\\"}\",\"signature\":\"d3AEbDwk1CSNwFMLrhu9snyvbJHQP4GfMPkp4M_MvxDjyDcnT5Fk1KOdj56mUxItnZ7Dz2-US3TnWT-CUcvn6A\",\"signingKeySignature\":\"0xcb05f0e9bf450a4d7313bb84359688ca03d738f9a20dad871e2f95c7bb2367fe45f57ee3841176233f492b1959f75e8f4838f03f1b01353c3d464d91574b4baa1c\",\"signingKeyMessage\":\"I authorize publishing on mirror.xyz from this device using:\\n{\\\"crv\\\":\\\"P-256\\\",\\\"ext\\\":true,\\\"key_ops\\\":[\\\"verify\\\"],\\\"kty\\\":\\\"EC\\\",\\\"x\\\":\\\"sTOwhfqTlH2HkbtGR5ovDI9nzUTmFvkImLDilUyzUAo\\\",\\\"y\\\":\\\"Anm_7oXspzF2aKbpV9ctze96A-aY9QBiAD10XYICPUQ\\\"}\",\"algorithm\":{\"name\":\"ECDSA\",\"hash\":\"SHA-256\"}},\"nft\":{},\"version\":\"12-21-2020\",\"originalDigest\":\"TolnniwBlbv3sTrTRBZIlNmPcUPT2_Za66Z8JPxtMe8\"}"